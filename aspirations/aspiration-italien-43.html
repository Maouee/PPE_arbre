<html><!DOCTYPE HTML PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
<title>Chapter 20: Alberi</title>

<style type="text/css">
<!--
body {background-color: white; color: black;}
a {background-color: white; color: blue; text-decoration: underline;}
a:hover {text-decoration: none;}
td.head,td.headcenter {background-color: #99ccff; color: black;}
td.headcenter {width: 100%; text-align: center;}
img {border-style: none;}
-->
</style>


<style type="text/css">
<!--
.code {font-family: Courier; font-size: 85%;}
.keyword {color: #0000ff;}
.comment {color: #008000;}
.quote {color: #ff0000;}
.function {color: #ffc400;}
-->
</style>

</head>

<body>

<hr>
<table width="100%" cellpadding="0" cellspacing="2" border="0">
  <tr>
    <td width="20" class=head><a href="app01.htm"><img border="0" alt="Next" src="images/next.png"></a></td>
    <td width="20" class=head><a href="index.htm"><img border="0" alt="Up" src="images/up.png"></a></td>
    <td width="20" class=head><a href="chap19.htm"><img border="0" alt="Previous" src="images/prev.png"></a></td>
    <td width="100%" class=headcenter><img border="0" alt="Hi" src="images/headertitle.png"></td>
    <td width="20" class=head><img border="0" alt="" src="images/blank.png"></td>
    <td width="20" class=head><a href="dex.htm"><img border="0" alt="Index" src="images/index.png"></a></td>
    <td width="20" class=head><img border="0" alt="" src="images/blank.png"></td>
  </tr>
</table>
<hr>


<h2>Chapter 20</h2>



<h1>Alberi</h1>
<p>
Come nel caso delle altre liste linkate, un albero è costituito di nodi. Un tipo comune di albero è l' <b>albero binario</b> nel quale ciascun nodo fa riferimento a due altri nodi che possono anche avere valore <i>None</i> (in questo caso è prassi comune non indicarli nei diagrammi di stato). Questi riferimenti vengono normalmente chiamati "rami" (o "sottoalberi") sinistro e destro.
<p>
Come nel caso dei nodi degli altri tipi di lista anche in questo caso un nodo possiede un contenuto. Ecco un diagramma di stato per un albero:

<p align="center"><img src="illustrations/i_tree1.png"></p>
<p>
Il nodo principale dell'albero è chiamato <b>radice</b>, gli altri nodi <b>rami</b> e quelli terminali <b>foglie</b>. Si noti come l'albero viene generalmente disegnato capovolto, con la radice in alto e le foglie in basso.
<p>
Per rendere le cose più confuse vengono talvolta usate delle terminologie alternative che fanno riferimento ad un albero genealogico o alla geometria. Nel primo caso il nodo alla sommità è detto <b>genitore</b> e i nodi cui esso si riferisce <b>figli</b>; nodi con gli stessi genitori sono detti <b>fratelli</b>. Nel secondo caso parliamo di nodi a "sinistra" e "destra", in "alto" (verso il genitore/radice) e in "basso" (verso i figli/foglie).
<p>
Indipendentemente dai termini usati tutti i nodi che hanno la stessa distanza dalla radice appartengono allo stesso <b>livello</b>.
<p>
Come nel caso delle liste linkate gli alberi sono strutture di dati ricorsive:

<blockquote>Un albero è:

<ul>
<li>un albero vuoto, rappresentato da <span class=code>None</span> oppure</li>
<li>un nodo che contiene un riferimento ad un oggetto e due riferimenti ad alberi.</li>
</ul>

</blockquote>

<a name=1></a>
<h3>20.1 La costruzione degli alberi</h3>
<p>
Il processo di costruzione degli alberi è simile a quello che abbiamo già visto nel caso delle liste linkate. Ogni invocazione del costruttore aggiunge un singolo nodo:

<p><span class=code><span class=keyword>class</span> Albero:
<br>&nbsp; <span class=keyword>def</span> <span class=function>__init__</span>(self, Contenuto, Sinistra=None, Destra=None):
<br>&nbsp; &nbsp; self.Contenuto = Contenuto
<br>&nbsp; &nbsp; self.Sinistra&nbsp; = Sinistra
<br>&nbsp; &nbsp; self.Destra = Destra
<br>
<br>&nbsp; <span class=keyword>def</span> <span class=function>__str__</span>(self):
<br>&nbsp; &nbsp; <span class=keyword>return</span> str(self.Contenuto)
<br></span></p>

<p>
Il <span class=code>Contenuto</span> può essere di tipo qualsiasi ma sia <span class=code>Sinistra</span> che <span class=code>Destra</span> devono essere nodi di un albero. <span class=code>Sinistra</span> e <span class=code>Destra</span> sono opzionali ed il loro valore di default è <span class=code>None</span>, significando con questo che non sono linkati ad altri nodi.
<p>
Come per gli altri nodi che abbiamo visto precedentemente, la stampa di un nodo dell'albero mostra soltanto il contenuto del nodo stesso.
<p>
Un modo per costruire un albero è quello di partire dal basso verso l'alto, allocando per primi i nodi figli:

<p><span class=code>FiglioSinistra = Albero(2)
<br>FiglioDestra = Albero(3)
<br></span></p>

<p>
Poi creiamo il nodo genitore collegandolo ai figli:

<p><span class=code>Albero = Albero(1, FiglioSinistra, FiglioDestra);
<br></span></p>

<p>
Possiamo anche scrivere in modo più conciso questo codice invocando un costruttore annidato:

<p><span class=code>&gt;&gt;&gt; Albero = Albero(1, Albero(2), Albero(3))
<br></span></p>

<p>
In ogni caso il risultato è l'albero presentato graficamente all'inizio del capitolo.

<a name=2></a>
<h3>20.2 Attraversamento degli alberi</h3>
<p>
Ogni volta che vedi una nuova struttura la tua prima domanda dovrebbe essere "come posso attraversarla?". Il modo più intuitivo per attraversare un albero è quello di usare un algoritmo ricorsivo.
<p>
Per fare un esempio, se il nostro albero contiene interi questa funzione ne restituisce la somma:

<p><span class=code><span class=keyword>def</span> <span class=function>Totale</span>(Albero):
<br>&nbsp; <span class=keyword>if</span> Albero == None: <span class=keyword>return</span> 0
<br>&nbsp; <span class=keyword>return</span> Albero.Contenuto + Totale(Albero.Sinistra) + \
<br>&nbsp; &nbsp; &nbsp; &nbsp; &nbsp;Totale(Albero.Destra)
<br></span></p>

<p>
Il caso base è l'albero vuoto che non ha contenuto e che quindi ha valore 0.
Il passo successivo chiama due funzioni ricorsive per calcolare la somma dei rami figli. Quando la serie di chiamate ricorsiva è completa la funzione ritorna il totale.

<a name=3></a>
<h3>20.3 Albero di espressioni</h3>
<p>
Un albero è un modo naturale per rappresentare una struttura di espressioni e a differenza di altre notazioni può rappresentare la loro elaborazione in modo non ambiguo (l'espressione infissa <span class=code>1 + 2 * 3</span> è ambigua a meno che non si sappia che la moltiplicazione deve essere elaborata prima dell'addizione).
<p>
Ecco l'albero che rappresenta questa espressione:

<p align="center"><img src="illustrations/i_tree2.png"></p>
<p>
I nodi dell'albero possono essere operandi come <span class=code>1</span> e <span class=code>2</span> o operatori come <span class=code>+</span> e <span class=code>*</span>.  Gli operandi sono i nodi foglia, e i nodi operatore contengono i riferimenti ai rispettivi operandi. È importante notare che tutte queste operazioni sono <b>binarie</b> nel senso che hanno esattamente due operandi.
<p>
Possiamo costruire alberi come questo:

<p><span class=code>&gt;&gt;&gt; Albero = Albero(<span class=quote>'+'</span>, Albero(1), Albero(<span class=quote>'*'</span>, Albero(2), \
<br>&nbsp; &nbsp; &nbsp; &nbsp; &nbsp; &nbsp; &nbsp;Albero(3)))
<br></span></p>

<p>
Guardando la figura non c'è assolutamente alcun problema nel determinare l'ordine delle operazioni: la moltiplicazione deve essere eseguita per prima per ottenere un risultato necessario all'addizione.
<p>
Gli alberi di espressioni hanno molti usi tra i quali possiamo citare la rappresentazione di espressioni matematiche postfisse e infisse (come abbiamo appena visto), e le operazioni di parsing, ottimizzazione e traduzione dei programmi nei compilatori.

<a name=4></a>
<h3>20.4 Attraversamento di un albero</h3>
<p>
Potremmo attraversare un espressione ad albero e stampare il suo contenuto con:

<p><span class=code><span class=keyword>def</span> <span class=function>StampaAlberoPre</span>(Albero):
<br>&nbsp; <span class=keyword>if</span> Albero == None: <span class=keyword>return
<br>&nbsp; print</span> Albero.Contenuto,
<br>&nbsp; StampaAlberoPre(Albero.Sinistra)
<br>&nbsp; StampaAlberoPre(Albero.Destra)
<br></span></p>

<p>
Per stampare questo albero abbiamo deciso di stamparne la radice, poi l'intero ramo di sinistra e poi quello di destra. Questo modo di attraversare l'albero è detto con <b>preordine</b> perché la radice appare sempre <i>prima</i> del contenuto dei figli. La stampa nel nostro caso è:

<p><span class=code>&gt;&gt;&gt; Albero = Albero(<span class=quote>'+'</span>, Albero(1), Albero(<span class=quote>'*'</span>, Albero(2), \
<br>&nbsp; &nbsp; &nbsp; &nbsp; &nbsp; &nbsp; &nbsp;Albero(3)))
<br>&gt;&gt;&gt; StampaAlberoPre(Albero)
<br>+ 1 * 2 3
<br></span></p>

<p>
Questo formato di stampa è diverso sia da quello che ci saremmo aspettati dalla notazione postfissa sia da quella infissa: si tratta infatti di una notazione chiamata <b>prefissa</b> nella quale gli operatori compaiono prima dei loro operandi.
<p>
Avrai già capito che cambiando l'ordine di attraversamento dell'albero sarà possibile ricavare le altre notazioni equivalenti. Se stampiamo prima i rami e poi il nodo radice otteniamo:

<p><span class=code><span class=keyword>def</span> <span class=function>StampaAlberoPost</span>(Albero):
<br>&nbsp; <span class=keyword>if</span> Albero == None: <span class=keyword>return</span>
<br>&nbsp; StampaAlberoPost(Albero.Sinistra)
<br>&nbsp; StampaAlberoPost(Albero.Destra)
<br>&nbsp; <span class=keyword>print</span> Albero.Contenuto,
<br></span></p>

<p>
Il risultato è <span class=code>1 2 3 * +</span> in notazione postfissa. Questo tipo di attraversamento è chiamato <b>postordine</b>.
<p>
L'ultimo caso da considerare è l'attraversamento dell'albero con <b>inordine</b>, dove stampiamo il ramo sinistro, poi la radice ed infine il ramo destro:

<p><span class=code><span class=keyword>def</span> <span class=function>StampaAlberoIn</span>(Albero):
<br>&nbsp; <span class=keyword>if</span> Albero == None: <span class=keyword>return</span>
<br>&nbsp; StampaAlberoIn(Albero.Sinistra)
<br>&nbsp; <span class=keyword>print</span> Albero.Contenuto,
<br>&nbsp; StampaAlberoIn(Albero.Destra)
<br></span></p>

<p>
Il risultato è <span class=code>1 + 2 * 3</span> in notazione infissa.
<p>
Ad essere onesti dovremmo menzionare una complicazione molto importante sulla quale abbiamo sorvolato. Talvolta è necessario l'uso delle parentesi per conservare l'ordine delle operazioni nelle espressioni infisse, così che un attraversamento con inordine non è sufficiente a generare un'espressione infissa corretta.
<p>
Ciononostante, e con poche modifiche, l'albero delle espressioni e tre diversi attraversamenti ricorsivi ci hanno permesso di tradurre diverse espressioni da una notazione all'altra.

<blockquote><i>Esercizio: modifica <span class=code>StampaAlberoIn</span> così da mettere un paio di parentesi che racchiuda ogni coppia di operandi ed il loro operatore. Il risultato può essere considerato a questo punto corretto e non ambiguo? Sono sempre necessarie le parentesi?</i>
</blockquote>
<p>
Se attraversiamo con inordine e teniamo traccia di quale livello dell'albero ci troviamo possiamo generare una rappresentazione grafica dell'albero:

<p><span class=code><span class=keyword>def</span> <span class=function>StampaAlberoIndentato</span>(Albero, Livello=0):
<br>&nbsp; <span class=keyword>if</span> Albero == None: <span class=keyword>return</span>
<br>&nbsp; StampaAlberoIndentato(Albero.Destra, Livello+1)
<br>&nbsp; <span class=keyword>print</span> <span class=quote>'&nbsp; '</span>*Livello + str(Albero.Contenuto)
<br>&nbsp; StampaAlberoIndentato(Albero.Sinistra, Livello+1)
<br></span></p>

<p>
Il parametro <span class=code>Livello</span> tiene traccia di dove ci troviamo nell'albero e per default vale inizialmente 0. Ogni volta che effettuiamo una chiamata ricorsiva passiamo <span class=code>Livello+1</span> perché il livello del figlio è sempre più grande di 1 rispetto a quello del genitore. Ogni elemento è indentato di due spazi per ogni livello.
<p>
Il risultato del nostro albero di esempio è:

<p><span class=code>&gt;&gt;&gt; StampaAlberoIndentato(Albero)
<br>&nbsp; &nbsp; 3
<br>&nbsp; *
<br>&nbsp; &nbsp; 2
<br>+
<br>&nbsp; 1
<br></span></p>

<p>
Guardando la figura dopo aver girato il foglio vedrai una versione semplificata della figura originale.

<a name=5></a>
<h3>20.5 Costruire un albero di espressione</h3>
<p>
In questa sezione effettueremo il parsing di un'espressione infissa e costruiremo il corrispondente albero. L'espressione <span class=code>(3+7)*9</span> produce questo diagramma, dove non sono stati indicati i nomi degli attributi:

<p align="center"><img src="illustrations/tree3.png"></p>
<p>
Il parser che scriveremo dovrà riuscire a gestire espressioni contenenti numeri, parentesi e gli operatori <span class=code>+</span> e <span class=code>*</span>. Partiamo dal presupposto che la stringa da analizzare sia già stata spezzata in token che nel nostro caso sono elementi di una lista:

<p><span class=code>[<span class=quote>'('</span>, 3, <span class=quote>'+'</span>, 7, <span class=quote>')'</span>, <span class=quote>'*'</span>, 9, <span class=quote>'end'</span>]
<br></span></p>

<p>
Il token <span class=code>end</span> è stato aggiunto per fare il modo che il parser non continui la lettura al termine della lista.
<p>
 <blockquote><i>Esercizio: scrivi una funzione che accetta un'espressione e la converte in una lista di token.</i>
</blockquote>
<p>
La prima funzione che scriveremo è <span class=code>ControllaToken</span> che prende come parametri una lista di token e un token atteso: dopo aver confrontato il token atteso con il primo elemento della lista, se i due coincidono l'elemento della lista viene rimosso e viene ritornato il valore <i>vero</i>; in caso contrario viene ritornato <i>falso</i>.

<p><span class=code><span class=keyword>def</span> <span class=function>ControllaToken</span>(ListaToken, TokenAtteso):
<br>&nbsp; <span class=keyword>if</span> ListaToken[0] == TokenAtteso:
<br>&nbsp; &nbsp; <span class=keyword>del</span> ListaToken[0]
<br>&nbsp; &nbsp; <span class=keyword>return</span> 1
<br>&nbsp; <span class=keyword>else</span>:
<br>&nbsp; &nbsp; <span class=keyword>return</span> 0
<br></span></p>

<p>
Dato che <span class=code>ListaToken</span> si riferisce ad un oggetto mutabile i cambiamenti fatti sono visibili da qualsiasi altra variabile che si riferisce allo stesso oggetto.
<p>
La prossima funzione, <span class=code>ControllaNumero</span>, gestisce gli operandi: se il prossimo elemento in <span class=code>ListaToken</span> è un numero <span class=code>ControllaNumero</span> lo rimuove dalla lista e ritorna un nodo foglia contenente il numero; in caso contrario viene ritornato <span class=code>None</span>:

<p><span class=code><span class=keyword>def</span> <span class=function>ControllaNumero</span>(ListaToken):
<br>&nbsp; x = ListaToken[0]
<br>&nbsp; <span class=keyword>if</span> type(x) != type(0): <span class=keyword>return</span> None
<br>&nbsp; <span class=keyword>del</span> ListaToken[0]
<br>&nbsp; <span class=keyword>return</span> Albero(x, None, None)
<br></span></p>

<p>
Prima di continuare è buona cosa testare isolatamente <span class=code>ControllaNumero</span>.  Assegniamo una lista di numeri a <span class=code>ListaToken</span>, ne estraiamo il primo, stampiamo il risultato e ciò che rimane della lista di token:

<p><span class=code>&gt;&gt;&gt; Lista = [9, 11, <span class=quote>'end'</span>]
<br>&gt;&gt;&gt; x = ControllaNumero(Lista)
<br>&gt;&gt;&gt; StampaAlberoPost(x)
<br>9
<br>&gt;&gt;&gt; <span class=keyword>print</span> Lista
<br>[11, <span class=quote>'end'</span>]
<br></span></p>

<p>
Il prossimo metodo di cui avremo bisogno è <span class=code>EsprProdotto</span> che costruisce un albero di espressione per le moltiplicazioni del tipo <span class=code>3*7</span>.
<p>
Ecco una versione di <span class=code>EsprProdotto</span> che gestisce prodotti semplici:

<p><span class=code><span class=keyword>def</span> <span class=function>EsprProdotto</span>(ListaToken):
<br>&nbsp; a = ControllaNumero(ListaToken)
<br>&nbsp; <span class=keyword>if</span> ControllaToken(ListaToken, <span class=quote>'*'</span>):
<br>&nbsp; &nbsp; b = ControllaNumero(ListaToken)
<br>&nbsp; &nbsp; <span class=keyword>return</span> Albero(<span class=quote>'*'</span>, a, b)
<br>&nbsp; <span class=keyword>else</span>:
<br>&nbsp; &nbsp; <span class=keyword>return</span> a
<br></span></p>

<p>
Se <span class=code>ControllaNumero</span> ha successo e ritorna un nodo assegniamo il primo operando ad <span class=code>a</span>. Se il carattere successivo è <span class=code>*</span> ricaviamo il secondo numero e costruiamo un albero con <span class=code>a</span>, <span class=code>b</span> e l'operatore moltiplicazione. Se il secondo carattere è qualcos'altro ritorniamo il nodo foglia con contenuto pari ad <span class=code>a</span>.
<p>
Ecco un paio di esempi:

<p><span class=code>&gt;&gt;&gt; ListaToken = [9, <span class=quote>'*'</span>, 11, <span class=quote>'end'</span>]
<br>&gt;&gt;&gt; Albero = EsprProdotto(ListaToken)
<br>&gt;&gt;&gt; StampaAlberoPost(Albero)
<br>9 11 *
<br></span></p>


<p><span class=code>&gt;&gt;&gt; ListaToken = [9, <span class=quote>'+'</span>, 11, <span class=quote>'end'</span>]
<br>&gt;&gt;&gt; Albero = EsprProdotto(ListaToken)
<br>&gt;&gt;&gt; StampaAlberoPost(Albero)
<br>9
<br></span></p>

<p>
Il secondo esempio mostra che noi consideriamo un singolo operando come una moltiplicazione valida. Questa definizione di "prodotto" non è proprio intuitiva, ma risulta esserci molto utile in questo caso.
<p>
Ora vediamo di gestire i prodotti composti, come in <span class=code>3*5*13</span>.  Tratteremo questa espressione come prodotto di prodotti, e cioè <span class=code>3*(5*13)</span>.  L'albero risultante è:

<p align="center"><img src="illustrations/tree4.png"></p>
<p>
Con un piccolo cambiamento in <span class=code>EsprProdotto</span> possiamo gestire prodotti arbitrariamente lunghi:

<p><span class=code><span class=keyword>def</span> <span class=function>EsprProdotto</span>(ListaToken):
<br>&nbsp; a = ControllaNumero(ListaToken)
<br>&nbsp; <span class=keyword>if</span> ControllaToken(ListaToken, <span class=quote>'*'</span>):
<br>&nbsp; &nbsp; b = EsprProdotto(ListaToken)&nbsp; &nbsp; &nbsp; &nbsp;<span class=comment># questa linea e' cambiata
</span><br>&nbsp; &nbsp; <span class=keyword>return</span> Albero(<span class=quote>'*'</span>, a, b)
<br>&nbsp; <span class=keyword>else</span>:
<br>&nbsp; &nbsp; <span class=keyword>return</span> a
<br></span></p>

<p>
In altre parole un prodotto può essere o un valore singolo o un albero con <span class=code>*</span> alla radice, un numero a sinistra e un prodotto alla destra. Ormai dovresti cominciare a sentirti a tuo agio con questa definizione ricorsiva.
<p>
Testiamo la nuova versione con un prodotto composto:

<p><span class=code>&gt;&gt;&gt; ListaToken = [2, <span class=quote>'*'</span>, 3, <span class=quote>'*'</span>, 5 , <span class=quote>'*'</span>, 7, <span class=quote>'end'</span>]
<br>&gt;&gt;&gt; Albero = EsprProdotto(ListaToken)
<br>&gt;&gt;&gt; StampaAlberoPost(Albero)
<br>2 3 5 7 * * *
<br></span></p>

<p>
Continuiamo con la nostra implementazione andando a gestire le somme. Ancora una volta useremo una definizione di somma che non è del tutto intuitiva: una somma può essere un albero con <span class=code>+</span> alla radice, un prodotto a sinistra e una somma a destra. Inoltre consideriamo come "somma" anche un prodotto.
<p>
Se non riesci a comprenderne il significato, è possibile immaginare 
qualsiasi espressione priva di parentesi (ricorda che stiamo lavorando 
solo su addizioni e moltiplicazioni) come somme di prodotti. Questa 
proprietà rappresenta la base del nostro algoritmo di parsing.
<p>
<span class=code>EsprSomma</span> prova a costruire un albero con un prodotto a sinistra e una somma a destra; nel caso non riesca a trovare un operatore <span class=code>+</span> restituisce il prodotto.

<p><span class=code><span class=keyword>def</span> <span class=function>EsprSomma</span>(ListaToken):
<br>&nbsp; a = EsprProdotto(ListaToken)
<br>&nbsp; <span class=keyword>if</span> ControllaToken(ListaToken, <span class=quote>'+'</span>):
<br>&nbsp; &nbsp; b = EsprSomma(ListaToken)
<br>&nbsp; &nbsp; <span class=keyword>return</span> Albero(<span class=quote>'+'</span>, a, b)
<br>&nbsp; <span class=keyword>else</span>:
<br>&nbsp; &nbsp; <span class=keyword>return</span> a
<br></span></p>

<p>
Proviamo con <span class=code>9 * 11 + 5 * 7</span>:

<p><span class=code>&gt;&gt;&gt; ListaToken = [9, <span class=quote>'*'</span>, 11, <span class=quote>'+'</span>, 5, <span class=quote>'*'</span>, 7, <span class=quote>'end'</span>]
<br>&gt;&gt;&gt; Albero = EsprSomma(ListaToken)
<br>&gt;&gt;&gt; StampaAlberoPost(Albero)
<br>9 11 * 5 7 * +
<br></span></p>

<p>
Ora ci mancano solo le parentesi. Dovunque in un'espressione compaia un numero, lì può essere racchiusa un'intera somma tra parentesi. Dobbiamo solo modificare <span class=code>ControllaNumero</span> per gestire le <b>sub-espressioni</b>:

<p><span class=code><span class=keyword>def</span> <span class=function>ControllaNumero</span>(ListaToken):
<br>&nbsp; <span class=keyword>if</span> ControllaToken(ListaToken, <span class=quote>'('</span>):
<br>&nbsp; &nbsp; x = EsprSomma(ListaToken)&nbsp; &nbsp; &nbsp; &nbsp; &nbsp;<span class=comment># ricava la sub-espressione
</span><br>&nbsp; &nbsp; ControllaToken(ListaToken, <span class=quote>')'</span>)&nbsp; &nbsp;<span class=comment># rimuove la parentesi 
</span><br>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; <span class=comment># chiusa
</span><br>&nbsp; &nbsp; <span class=keyword>return</span> x
<br>&nbsp; <span class=keyword>else</span>:
<br>&nbsp; &nbsp; x = ListaToken[0]
<br>&nbsp; &nbsp; <span class=keyword>if</span> type(x) != type(0): <span class=keyword>return</span> None
<br>&nbsp; &nbsp; ListaToken[0:1] = []
<br>&nbsp; &nbsp; <span class=keyword>return</span> Albero(x, None, None)
<br></span></p>

<p>
Testiamo questa nuova funzione con <span class=code>9 * (11 + 5) * 7</span>:

<p><span class=code>&gt;&gt;&gt; ListaToken = [9, <span class=quote>'*'</span>, <span class=quote>'('</span>, 11, <span class=quote>'+'</span>, 5, <span class=quote>')'</span>, <span class=quote>'*'</span>, 7, <span class=quote>'end'</span>]
<br>&gt;&gt;&gt; Albero = EsprSomma(ListaToken)
<br>&gt;&gt;&gt; StampaAlberoPost(Albero)
<br>9 11 5 + 7 * *
<br></span></p>

<p>
Il parser ha gestito correttamente le parentesi e l'addizione viene eseguita prima della moltiplicazione.
<p>
Nella versione finale del programma è una buona idea dare a <span class=code>ControllaNumero</span> un nuovo nome più coerente con il suo nuovo ruolo.

<a name=6></a>
<h3>20.6 Gestione degli errori</h3>
<p>
Le espressioni che dobbiamo passare al parser devono essere ben formate. Se abbiamo raggiunto la fine di una sub-espressione ci aspettiamo una parentesi chiusa: nel caso questa non sia presente sarebbe il caso di gestire questa condizione d'errore.

<p><span class=code><span class=keyword>def</span> <span class=function>ControllaNumero</span>(ListaToken):
<br>&nbsp; <span class=keyword>if</span> ControllaToken(ListaToken, <span class=quote>'('</span>):
<br>&nbsp; &nbsp; x = EsprSomma(ListaToken)
<br>&nbsp; &nbsp; <span class=keyword>if not</span> ControllaToken(ListaToken, <span class=quote>')'</span>):
<br>&nbsp; &nbsp; &nbsp; <span class=keyword>raise</span> <span class=quote>'BadExpressionError'</span>, <span class=quote>'manca la parentesi'</span>
<br>&nbsp; &nbsp; <span class=keyword>return</span> x
<br>&nbsp; <span class=keyword>else</span>:
<br>&nbsp; &nbsp; <span class=comment># omettiamo il resto della funzione
</span><br></span></p>

<p>
L'istruzione <span class=code><span class=keyword>raise</span></span> crea un'eccezione: in questo caso abbiamo creato un nuovo tipo di errore chiamato <span class=code>BadExpressionError</span>.  Se la funzione che chiama <span class=code>ControllaNumero</span> o una delle altre funzioni indicate in traccia al momento dell'errore gestisce le eccezioni allora il programma può continuare; in caso contrario Python mostra il messaggio di errore e si interrompe.

<blockquote><i>Esercizio: trova altri posti in queste funzioni in cui possono verificarsi errori e aggiungi le istruzioni <span class=code><span class=keyword>raise</span></span> appropriate. Testa successivamente il tuo codice passando alle funzioni delle espressioni errate.</i>
</blockquote>

<a name=7></a>
<h3>20.7 L'albero degli animali</h3>
<p>
In questa sezione svilupperemo un piccolo programma che usa un albero per rappresentare un sistema di conoscenze e aumentando la sua ampiezza grazie all'interazione con l'operatore.
<p>
Il programma interagisce con l'operatore per creare un albero di domande e di nomi di animali. Ecco un esempio del suo funzionamento:

<p><span class=code>Stai pensando ad un animale? s
<br>E<span class=quote>' un uccello? n
<br>Qual e'</span> il nome dell<span class=quote>'animale? cane
<br>Che domanda permette di distinguere tra un cane e un \
<br>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; uccello? Puo'</span> volare
<br>Se l<span class=quote>'animale fosse un cane quale sarebbe la risposta? n
<br>
<br>Stai pensando ad un animale? s
<br>Puo'</span> volare? n
<br>E<span class=quote>' un cane? n
<br>Qual e'</span> il nome dell<span class=quote>'animale? gatto
<br>Che domanda permette di distinguere tra un gatto e un\
<br>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;cane? Abbaia
<br>Se l'</span>animale fosse un gatto quale sarebbe la risposta? n
<br>
<br>Stai pensando ad un animale? s
<br>Puo<span class=quote>' volare? n
<br>Abbaia? s
<br>E'</span> un cane? s
<br>Ho indovinato!
<br>
<br>Stai pensando ad un animale? n
<br></span></p>

<p>
Ecco un albero costruito da questo dialogo:

<p align="center"><img src="illustrations/i_tree5.png"></p>
<p>
All'inizio di ogni round il programma parte alla radice dell'albero e pone la prima domanda. A seconda della risposta si muove a destra o a sinistra lungo l'albero e continua fino a raggiungere una foglia. A questo punto tira a indovinare: se la sua ipotesi non è corretta chiede il nome dell'animale pensato dall'operatore e una domanda per poterlo distinguere dall'animale trovato nel nodo foglia. Poi aggiunge il nuovo animale come nodo all'albero, assieme alla nuova domanda.
<p>
Ecco il codice:

<p><span class=code><span class=keyword>def</span> <span class=function>Animale</span>():
<br>&nbsp; <span class=comment># parte con una lista composta di un solo elemento
</span><br>&nbsp; Radice = Albero(<span class=quote>"uccello"</span>)
<br>
<br>&nbsp; <span class=comment># continua finche' l'operatore non abbandona
</span><br>&nbsp; <span class=keyword>while</span> 1:
<br>&nbsp; &nbsp; <span class=keyword>print
<br>&nbsp; &nbsp; if not</span> RispostaAffermativa(<span class=quote>"Stai pensando ad un \
<br>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;animale? "</span>): <span class=keyword>break</span>
<br>
<br>&nbsp; &nbsp; <span class=comment># percorre l'albero
</span><br>&nbsp; &nbsp; SottoAlbero = Radice
<br>&nbsp; &nbsp; <span class=keyword>while</span> SottoAlbero.RamoSinistro() != None:
<br>&nbsp; &nbsp; &nbsp; Messaggio = SottoAlbero.OttieniContenuto() + <span class=quote>"? "</span>
<br>&nbsp; &nbsp; &nbsp; <span class=keyword>if</span> RispostaAffermativa(Messaggio):
<br>&nbsp; &nbsp; &nbsp; &nbsp; SottoAlbero = SottoAlbero.RamoDestro()
<br>&nbsp; &nbsp; &nbsp; <span class=keyword>else</span>:
<br>&nbsp; &nbsp; &nbsp; &nbsp; SottoAlbero = SottoAlbero.RamoSinistro()
<br>
<br>&nbsp; &nbsp; <span class=comment># prova a indovinare
</span><br>&nbsp; &nbsp; Ipotesi = SottoAlbero.OttieniContenuto()
<br>&nbsp; &nbsp; Messaggio = <span class=quote>"E' un "</span> + Ipotesi + <span class=quote>"? "</span>
<br>&nbsp; &nbsp; <span class=keyword>if</span> RispostaAffermativa(Messaggio):
<br>&nbsp; &nbsp; &nbsp; <span class=keyword>print</span> <span class=quote>"Ho indovinato!"</span>
<br>&nbsp; &nbsp; &nbsp; <span class=keyword>continue</span>
<br>
<br>&nbsp; &nbsp; <span class=comment># ottiene nuove informazioni
</span><br>&nbsp; &nbsp; Messaggio = <span class=quote>"Qual e' il nome dell'animale? "</span>
<br>&nbsp; &nbsp; Animale&nbsp; = raw_input(Messaggio)
<br>&nbsp; &nbsp; Messaggio&nbsp; = <span class=quote>"Che domanda permette di distinguere tra \
<br>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; un %s e un %s? "</span>
<br>&nbsp; &nbsp; Domanda = raw_input(Messaggio % (Animale, Ipotesi))
<br>
<br>&nbsp; &nbsp; <span class=comment># aggiunge le nuove informazioni all'albero
</span><br>&nbsp; &nbsp; SottoAlbero.SettaContenuto(Domanda)
<br>&nbsp; &nbsp; Messaggio = <span class=quote>"Se l'animale fosse un %s quale sarebbe la \
<br>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;risposta? "</span>
<br>&nbsp; &nbsp; <span class=keyword>if</span> RispostaAffermativa(Messaggio % Animale):
<br>&nbsp; &nbsp; &nbsp; SottoAlbero.SettaRamoSinistro(Albero(Ipotesi))
<br>&nbsp; SottoAlbero.SettaRamoDestro(Albero(Animale))
<br>&nbsp; &nbsp; <span class=keyword>else</span>:
<br>&nbsp; SottoAlbero.SettaRamoSinistro(Albero(Animale))
<br>&nbsp; SottoAlbero.SettaRamoDestro(Albero(Ipotesi))
<br></span></p>

<p>
La funzione <span class=code>RispostaAffermativa</span> è solo un'aiutante e serve a stampare un messaggio attendendo la risposta dall'operatore. Se la risposta inizia con <i>s</i> o <i>S</i> la funzione ritorna vero:

<p><span class=code><span class=keyword>def</span> <span class=function>RispostaAffermativa</span>(Domanda):
<br>&nbsp; <span class=keyword>from</span> string <span class=keyword>import</span> lower
<br>&nbsp; Risposta = lower(raw_input(Domanda))
<br>&nbsp; <span class=keyword>return</span> (Risposta[0] == <span class=quote>'s'</span>)
<br></span></p>

<p>
La condizione del ciclo esterno è <span class=code>1</span> e questo significa che il ciclo verrà eseguito finchè non si incontra un'istruzione <span class=code><span class=keyword>break</span></span>, nel caso l'operatore non stia pensando ad un animale.
<p>
Il ciclo <span class=code><span class=keyword>while</span></span> interno serve a percorrere l'albero dall'alto in basso, guidato dalle risposte dell'operatore.
<p>
Se dopo aver raggiunto un nodo foglia ci troviamo a dover inserire un nuovo animale (con la rispettiva domanda per distinguerlo da quello rappresentato dal nodo foglia), viene effettuata una serie di operazioni:

<ul>
<li>{viene sostituito il contenuto del nodo foglia con la domanda appena inserita</li>


<li>{il nodo originale (che era il nodo foglia) col rispettivo contenuto viene aggiunto come figlio del nodo foglia</li>


<li>{il nodo rappresentato dal nuovo animale viene aggiunto come figlio allo stesso ex-nodo foglia</li>
.

</ul>
<p>
Un "piccolo" problema  con questo programma è che non appena termina la sua esecuzione tutto quello che gli abbiamo insegnato viene dimenticato...

<blockquote><i>Esercizio: pensa ai vari modi in cui potresti salvare l'albero su file e poi implementa quello che ritieni sia il più semplice.</i>
</blockquote>

<a name=8></a>
<h3>20.8 Glossario</h3>

<dl>
<dt>Albero binario</dt>
<dd>albero in cui ogni nodo si riferisce a zero, uno o due nodi dipendenti.</dd>
<dt>Nodo radice</dt>
<dd>nodo senza genitori in un albero.</dd>
<dt>Nodo foglia</dt>
<dd>nodo senza figli in un albero.</dd>
<dt>Nodo genitore</dt>
<dd>nodo che si riferisce ad un dato nodo.</dd>
<dt>Nodo figlio</dt>
<dd>uno dei nodi cui si riferisce un altro nodo.</dd>
<dt>Nodi fratelli</dt>
<dd>nodi che hanno uno stesso genitore.</dd>
<dt>Livello</dt>
<dd>insieme dei nodi equidistanti dalla radice.</dd>
<dt>Operatore binario</dt>
<dd>operatore che prende due operandi.</dd>
<dt>Sub-espressione</dt>
<dd>espressione tra parentesi che agisce come singolo operando in una espressione più grande.</dd>
<dt>Preordine</dt>
<dd>modo di attraversamento di un albero in cui si visita ogni nodo prima dei suoi figli.</dd>
<dt>Notazione prefissa</dt>
<dd>notazione matematica dove ogni operatore compare prima dei suoi operandi.</dd>
<dt>Postordine</dt>
<dd>modo di attraversamento di un albero in cui si visitano i figli di un nodo prima del nodo stesso.</dd>
<dt>Inordine</dt>
<dd>modo di attraversamento di un albero in cui si visita prima il figlio a sinistra, poi la radice ed infine il figlio a destra.</dd>
</dl>
<p>

<p>
<hr>
<table width="100%" cellpadding="0" cellspacing="2" border="0">
  <tr>
    <td width="20" class=head><a href="app01.htm"><img border="0" alt="Next" src="images/next.png"></a></td>
    <td width="20" class=head><a href="index.htm"><img border="0" alt="Up" src="images/up.png"></a></td>
    <td width="20" class=head><a href="chap19.htm"><img border="0" alt="Previous" src="images/prev.png"></a></td>
    <td width="100%" class=headcenter><img border="0" alt="Hi" src="images/headertitle.png"></td>
    <td width="20" class=head><img border="0" alt="" src="images/blank.png"></td>
    <td width="20" class=head><a href="dex.htm"><img border="0" alt="Index" src="images/index.png"></a></td>
    <td width="20" class=head><img border="0" alt="" src="images/blank.png"></td>
  </tr>
</table>
<hr>

<script language="Javascript">
<!--
function fn(str)
{
  var w = window.open("","newwin","height=200,width=200");
  w.document.write("<html><head><title>Note</title><\/head><body bgcolor=white>" + str + "<p><a href=\"javascript:self.close();\"><small><font color=blue><b>Close window</b></small></font></a></p></body></html>");
}
//-->
</script>
</body>
</html>
