   Offerte News Sconto nuovo Cliente Sconti quantità
   Contatti F.A.Q. Richiesta info Login
   All Category 
     * All Category
   _____________________ [ Submit ]
   Vivai Piante Gabbianelli Vivai Piante Gabbianelli
   Vivai Piante Gabbianelli
   [IMG]
   Vivai Piante Gabbianelli
     * Vivaio
     * Shop online
          * Agrumi
          * Albicocchi
          * Cachi
          * Ciliegi
          * Fichi
          * Kiwi
          * Mandorli
          * Meli
          * Melograni
          * Olivi
          * Peri
          * Peschi
          * Susini
          * Frutti antichi e dimenticati
          * Frutti di bosco o piccoli frutti
          * Frutti strani e della salute
          * Viti uva da tavola
          * Viti uva da vino
          * Barbatelle viti uva da vino
          * Piante tropicali esotiche
          * Piante ornamentali
          * Graminacee ornamentali
          * Piante da siepi
          * Oleandri
          * Giovani piante
          * Piante aromatiche
          * Piante da tartufo
          * Cura e difesa delle piante
          * Materiali accessori
          * Gift Cards - Buoni Regalo
     * Produzioni
          * Le nostre Produzioni da Frutto
          * Filiera di Produzione Piante da Frutto
          * Olivi Ornamentali da Giardino
     * Cataloghi
     * Giardini
          * Giardini ed aree verdi
          * Bonus Verde Giardini e Terrazzi
          * Opere varie
          * Verde commerciale
          * Impianti di irrigazione
          * Verde pensile
          * Servizi postvendita
          * Referenze
     * Blog
   Accedi Accesso rapido Registrazione rapida
   shopping_cart Carrello 0
   

                         Alberi da Frutti - Piantagione

    1. Home 
    2. Blog 
    3. Pollice verde: Guide e Consigli 
    4. Alberi da Frutti - Piantagione

                                  News & Blog

   Alberi da Frutti - Piantagione
   Scritto da: Vivai Piante Gabbianelli il 16/05/2019

Alberi da Frutti – Guida alla piantagione e manutenzione

  1. Perché piantare alberi da frutti

   Per chi ne ha la possibilità e lo spazio, piantare alberi da frutto è
   un’attività appassionante e appagante che non dovrebbe mai mancare nel
   nostro orto, giardino o terrazzo, grande o piccolo che sia.

   Realizzare un piccolo frutteto familiare è però anche un’attività delicata
   al tempo stesso che richiede un minimo di progettazione per evitare errori
   grossolani e successive frustrazioni nel caso di cattiva riuscita
   dell’impianto frutteto familiare.

  2. Come progettare un frutteto familiare

   Il frutteto familiare va progettato in funzione delle abitudini e delle
   esigenze della famiglia, nonché delle sue possibilità di lavoro, più che
   all’ottenimento di alte produzioni (che in buona parte andrebbero
   sprecate).

   Prima di proseguire nella scelta delle tipologie e varietà degli alberi da
   frutta da impiantare a dimora, è quindi essenziale conoscere i gusti della
   famiglia e le proprie abitudini. Ad esempio, se si ha la certezza negli
   anni che in un determinato periodo non è presente nessuno, inutile
   trapiantare alberi da frutta che maturino in quello specifico lasso di
   tempo.

   Inoltre, molto spesso si mettono a dimora dei tipi di alberi da frutto i
   cui frutti piacciono più a livello estetico che come caratteristiche
   gustative.

   In questi casi, buona parte dei frutti sono gettati, regalati, oppure
   nemmeno raccolti e lasciati marcire sulla pianta. (Peraltro, lasciare i
   frutti marci attaccati sull’albero da frutti è una pratica non
   raccomandabile poiché gli stessi fungono da serbatoio ed inoculo per le
   malattie che si potrebbero manifestare l’anno seguente).

   Nella fase successiva si predispone quindi un elenco alberi di frutta in
   base tenendo conto oltre che dei propri gusti personali anche delle
   caratteristiche di crescita delle varie specie e della loro epoca di
   maturazione.

   Riguardo al periodo di maturazione, è consigliabile scegliere varietà di
   alberi da frutto che abbiano una maturazione scalare nel tempo in modo da
   avere la produzione di frutta dalla primavera fino quasi all'inverno
   (tranne negli eventuali periodi di assenza dalla casa).

  Quando piantare alberi da frutto3. Quando piantare alberi da frutti

   La messa a dimora degli alberi da frutti va eseguita attuando alcune
   semplici ma fondamentali linee guida che consentiranno di dare una lunga e
   prospera vita agli alberi di frutto, poiché, l’albero frutta che cresce
   bene e sano nella fase iniziale, crea tutti i presupposti per resistere
   meglio agli agenti atmosferici, alle malattie e per regalarci abbondanti e
   costanti produzioni.

   Quando piantare albero con frutti: il migliore e giusto periodo per il
   trapianto alberi da frutto è da inizio autunno fino alla fine
   dell’inverno, quando gli alberi di frutto sono in riposo vegetativo e
   prive di foglie.

   Ci sono diversi vantaggi ad effettuare la messa a dimora alberi da frutto
   in questo lasso di tempo:

    1. L’attecchimento sarà più sicuro poiché il terreno con cui è stata
       richiusa la buca si compatterà bene attorno alle radici grazie alle
       piogge invernali.
    2. L’albero da frutto inizierà ad emettere la nuova vegetazione non
       appena la temperatura dell’aria ricomincerà ad aumentare alla fine
       dell’inverno e potrà esprimere il massimo potenziale di sviluppo
       consentito dalla sua capacità vegetativa.
    3. Se la stagione per piantare alberi di frutta è l’autunno, saranno
       necessari meno interventi di manutenzione, intesi soprattutto come
       annaffiature, poiché con le piantagioni autunno-invernali l’ albero di
       frutta affronterà la stagione estiva bene impossessata nel terreno,
       con le radici già ben sviluppate ed autonome nell’approvvigionamento
       idrico.

   Tutto ciò è essenzialmente valido per gli alberi da frutti forniti a
   radice nuda (radice scossa, cioè senza pane di terra).

   Per gli alberelli da vaso, che hanno l’apparato radicale già formato (e
   sono quindi più autonome), la messa a dimora degli alberi da frutti può
   essere eseguita per tutto l’arco dell’anno (anche se mettere a dimora gli
   alberi da vaso durante il periodo di riposo vegetativo è sempre
   preferibile).

   Ci sono poi alcuni tipi di alberi da frutta notoriamente delicati quali,
   ad esempio, olivo, kaki, fico e nespolo del Giappone, tropicali, esotiche
   che potrebbero essere danneggiate dal freddo invernale per cui, nei luoghi
   più freddi, è quasi tassativa la loro messa a dimora primaverile,
   indipendentemente dal fatto che siano alberi da frutto in vaso o a radice
   nuda (radice scossa, cioè senza pane di terra).

  Piantare alberi da frutto4. Dove piantare alberi da frutti

   In linea generale, tutte gli alberi da frutta amano una posizione
   soleggiata, luminosa, preferibilmente esposta a mezzogiorno e al riparo
   dalle correnti fredde settentrionali.

   Ci sono poi alcuni alberi frutto resistenti freddo come ad esempio il
   ciliegio, susino, melo, pero, pesco, sorbo, cotogno e nespolo europeo che
   non lo temono assolutamente e che si possono quindi collocare anche in
   posizioni meno favorevoli. Altre specie invece, quali albicocco, mandorlo
   e nespolo del Giappone, temono i ritorni di freddo tardivi che possono
   provocare danni ai fiori ed anche ai nuovi germogli se il freddo è molto
   intenso.

   Il tipo di terreno è un fattore determinante che può decretare il successo
   o l’insuccesso della piantagione degli alberi in vaso da frutti.

   Generalmente sono da preferire quei suoli di medio impasto, ricchi di
   sostanza organica e ben drenati. Sono sicuramente da evitare quelli molto
   argillosi, compatti ed asfittici.

   Nella scelta del sesto di impianto, cioè lo schema di piantagione, un
   altro fattore fondamentale da tenere in considerazione è lo spazio aereo e
   radicale che andrà ad occupare l’albero da frutta una volta adulto.
   Riguardo quindi alla distanza tra alberi da frutto, gli schemi per mettere
   a dimora gli alberi da frutta possono essere schematicamente riassunti nei
   seguenti quattro:

    1. a file.
    2. a file sfalsate.
    3. a quadrato (posizionando gli alberi da frutti ai quattro angoli).
    4. a quinconce (posizionando gli alberi da frutti a quadrato ed una al
       centro).

   Qualunque sia il sesto di impianto scelto, in linea del tutto generale, si
   consiglia di prevedere distanze relative tra gli alberi di frutto di circa
   4/6 metri, variabili in funzione della vigoria della pianta, esposizione e
   pendenza del terreno.

   Attenzione a rispettare distanze di almeno 2/3 metri da recinzioni,
   muretti e pavimentazioni e di almeno 6/7 metri da altri alberi esistenti
   ed edifici.

   Gli alberi da frutta nani possono essere messe a dimora a distanze più
   ridotte in quanto il loro sviluppo sarà molto più contenuto.
   Indicativamente si consigliano distanze tra gli alberi di 2/3 metri.

   Infine, riguardo alle distanze dai confini, attenersi sempre alle distanze
   minime previste dalla legge o dai regolamenti locali.

  Come piantare alberi da frutto5. Come piantare alberi da frutti

   Definito il tipo di terreno, si deve procedere con la preparazione delle
   buche delle seguenti dimensioni (indicative): larghezza 80/100 cm. e
   profondità 60/80 cm.

   Questa operazione deve essere eseguita diverso tempo prima della messa a
   dimora degli alberi da frutta in vaso, preferibilmente durante l’estate in
   modo da arieggiare il suolo e lasciarlo successivamente esposto agli
   agenti atmosferici invernali che lo renderanno friabile e poroso.

   Se nel terreno ci fossero stati presenti in precedenza altri alberi da
   frutta, si consiglia di spolverare tutte le pareti della buca con calce
   viva per distruggere eventuali funghi derivanti dai vecchi apparati
   radicali.

   Qualora il terreno si presenti argilloso e compatto, sarà indispensabile
   collocare sul fondo della buca uno strato di circa 10/15 cm di sassi o
   ciottoli al fine di favorire il drenaggio delle acque. E’ inoltre
   consigliabile apportare, sempre sul fondo della buca, anche uno strato di
   letame maturo (qualora disponibile) oppure del compost maturo andrà bene
   lo stesso.

   L'albero frutti deve essere posizionata con il suo pane di terra nel
   terreno ad un’altezza tale che il colletto (zona di passaggio fra il fusto
   e l’apparato radicale) sia di qualche centimetro al di sopra del piano di
   campagna; ciò è molto importante in quanto una profondità eccessiva
   potrebbe provocare asfissia alle radici mentre un interramento troppo
   superficiale lascerebbe le radici esposte all’aria.

   La buca può essere quindi richiusa con il terreno di scavo, qualora sia
   friabile e bene sminuzzato, in modo da accostarsi perfettamente
   all’apparato radicale, evitando quindi la pericolosa formazione di sacche
   d’aria o acqua.

   Questo è un passaggio determinante ed importantissimo per la riuscita
   della piantagione; qualora il terreno presente in loco non sia idoneo
   (grosse zolle non frantumabili, molta ghiaia, etc...), è opportuno
   apportarne di migliore oppure miscelarlo (prima di usarlo per chiudere la
   buca) con terriccio universale o sabbia.

   Schema di come trapiantare alberi da fruttoDi fianco all’albero da frutto,
   nel lato opposto alla direzione del vento dominante, andrà posizionato un
   paletto tutore in legno scortecciato di pino o canna di bamboo' che avrà
   il compito di sorreggere il fusto in presenza di vento, evitando quindi
   che venga sradicato e che cresca storto.

   Solitamente l’altezza del tutore deve essere pari al punto in cui inizierà
   ad aprirsi la chioma della pianta. Nella scelta dei materiali di legatura
   è importante optare per legacci in pvc morbido o in juta, resistenti ma
   svenevoli al tempo stesso in modo da evitare strozzature al fusto durante
   l’accrescimento.

   In alternativa, in commercio si trovano dei fermagli elastici dotati anche
   di distanziatore, utilissimo per evitare che la corteccia e il tutore
   sfreghino tra di loro danneggiando la corteccia dell’albero da frutto. Si
   consiglia inoltre di controllare periodicamente la legatura per
   verificarne la tenuta ed evitare strozzature.

   Qualora non si sia apportato letame in fondo alla buca, sarà necessaria
   una leggera concimazione piante da frutto superficiale con circa 1-2 kg.
   di concime per frutteto contenente azoto organico a lenta cessione (tipo
   stallatico) in modo che il nutrimento sia via via disponibile all’albero
   per tutta la stagione vegetativa.

   Ultima operazione è eseguire un’abbondante annaffiatura con circa 50/80
   litri d’acqua avente lo scopo di fare accostare bene il terreno alle
   radici.

   Schema piantagione alberi da fruttiVedi lo Schema di come impiantare
   alberi da frutta

  Piantare alberi da frutto6. Cure colturali alberi da frutti

   Dopo la messa a dimora degli alberi da frutti, il lavoro non è finito, ma
   anzi incomincia. Per avere degli alberi da frutta sani infatti necessarie
   tutta una serie di operazioni colturali che si devono ripetere
   ciclicamente e regolarmente ogni anno.

  Piantare alberi da frutto7. Come potare alberi da frutti

   Una volta completata la messa a dimora dell’albero da frutto, si passa ad
   eseguire la potatura “di formazione” (detta anche “di allevamento”) che
   verrà poi proseguita solamente per i primi 3/4 anni. Essa si prefigge
   diversi ed importanti obiettivi:

    1. Formare lo scheletro dell'albero di frutta della dimensione desiderata
       che supporti la produzione ma assecondando comunque il suo naturale
       portamento.
    2. Veloce raggiungimento della fase di maturità, cioè della piena
       fruttificazione.
    3. Permettere l’esecuzione da terra delle operazioni di potatura alberi
       da frutti e raccolta.
    4. Agevolare la meccanizzazione delle cure colturali.

   Si possono generalmente distinguere due tipologie di allevamento: forme
   “in volume” e forme “appiattite”.

   Classica forma in volume è il vaso, la più usata e conosciuta per i
   piccoli frutteti a carattere familiare, che presenta tre o quattro branche
   principali inserite ad una certa altezza del tronco in una unica
   impalcatura. L’obiettivo generale è cercare di mantenere vuota la parte
   centrale dell’albero di frutta togliendo i cosiddetti “succhioni” (rami
   verticali non produttivi), cercando di dare una forma sempre più verso
   l’esterno ai rimanenti ed avendo cura di lasciare i rametti piccoli che
   hanno gemme a fiore, gonfie e arrotondante. È sempre buona norma eliminare
   anche i rami che si intersecano tra loro e quelli che ombreggiano il
   tronco. Eliminare, infine, i rami spezzati a causa di traumi o gelate e i
   rami rovinati dalle malattie. Se il ramo tagliato o asportato è di grandi
   dimensioni, è opportuno proteggere la superficie del taglio con una pasta
   cicatrizzante.

   La palmetta è invece un esempio di forma appiattita dove tutte le branche
   principali sono orientate su di un unico verticale in modo da limitare lo
   sviluppo laterale della chioma.

   L’operazione si distingue a seconda della fase di sviluppo dell’albero da
   frutta (potatura di allevamento o formazione e di mantenimento o
   produzione) e della stagione in cui si eseguono (potatura secca o
   invernale e potatura verde o estiva).

   La potatura degli alberi da frutto è una delle azioni ritenute più
   difficili dai giardinieri e frutticoltori amatoriali poiché richiedono una
   minima conoscenza di botanica e fisiologia per governare l’andamento della
   crescita e della fruttificazione.

   Gli interventi di taglio su un fruttifero sono necessari fondamentalmente
   per tre motivi:

    1. Ottenere alberi da frutti di forma armoniosa ed equilibrata.
    2. Migliorare qualità e quantità dei frutti
    3. Mantenere gli esemplari coltivati in vigore e in salute

   Nella potatura di formazione, durante i primi anni dopo la messa a dimora
   si interviene per dare all’albero da frutto la forma prescelta e
   consentire alle ramificazioni di sopportare il carico della
   fruttificazione.

   La scelta della forma di allevamento dipende sia dalle preferenze
   personali sia dalla specie e varietà, nonché da clima ed esposizione.

   Il frutticoltore può scegliere se governare la crescita di tronco e rami
   con forme obbligate (spalliere, filari, tunnel), grazie all’impiego di
   fili e tutori, o se preferire la crescita delle piante con tronco basso e
   chioma allargata (forme in volume): esistono moltissime possibilità di
   conduzione della chioma, alcune usate a scopi più che altro estetici,
   altre che rispondono invece a esigenze di coltivazione.

   All’interno di un giardino o per il frutteto famigliare le forme in volume
   naturali o a vaso sono quelle consigliabili perché di facile manutenzione,
   e spesso l’esemplare acquistato nei vivai piante da frutto è già
   preimpostato in questa direzione.

   Nella potatura invernale a fine inverno si effettuano tagli per eliminare
   i rami secchi o esili e fragili, nonché quelli folti e incrociati fra
   loro, e per ridurre la chioma al fine di mantenerla ben aerata.

   Con la potatura si incoraggia poi la nascita di nuovi germogli: la
   conoscenza di questo meccanismo è importante perché, attraverso opportuni
   interventi, sarà possibile stimolare la formazione di gemme da frutto,
   ottimizzando la produzione, e favorire lo sviluppo di nuove branche, per
   colmare vuoti e sostituire parti malate.

   Infine, nella potatura estiva si intervenire sui fruttiferi durante la
   stagione vegetativa (quando è più facile individuare le gemme e, quindi,
   effettuare il taglio in modo corretto), con gli stessi obbiettivi della
   potatura invernale.

   Vengono poi considerati interventi di potatura estiva anche la
   spollonatura (eliminazione dei polloni che crescono alla base dell’albero
   di frutta e che sottraggono nutrimento alla chioma) e la sfemminellatura
   (eliminazione dei getti verticali che spuntano su tronco e ramificazioni
   principali).

   Vi rientrano anche piegatura, inclinazione e curvatura dei rami, tecniche
   particolari con cui si inducono alla fioritura rami altrimenti vocati alla
   sola produzione delle foglie. Sempre in estate si pratica, quando
   necessario, il diradamento dei frutti: si asportano cioè i frutticini più
   piccoli e mal posizionati per aumentare qualità e pezzatura di quelli che
   rimangono. L’intervento interessa soprattutto albicocchi, peri e susini.

   Albicocchi, ciliegi, cotogni e fichi si potano più che altro per mantenere
   la chioma pulita, sana e ordinata, in quanto si tratta di fruttiferi che
   reagiscono poco alla potatura e il loro legno si cicatrizza con minore
   rapidità.

   Le specie sensibili alla potatura (come i meli, i peri e tutte le altre
   alberi di frutti che appartengono alla famiglia delle pomacee) non possono
   fare a meno di tagli regolari perché la produzione di lamburde e brindilli
   (cioè i rami destinati a portare frutti) dipende dal corretto regime di
   accorciamento dei rami.

   I susini e i peschi danno il raccolto migliore se vengono potati
   regolarmente, soprattutto se allevati a spalliera.

   Nei fruttiferi ogni gemma nascente può essere destinata a diventare una
   gemma a legno, a fiore oppure mista: le prime hanno forma appuntita e
   daranno luogo a ramoscelli esclusivamente da foglia; le seconde sono
   invece tozze, tondeggianti, più grosse delle gemme a legno e svilupperanno
   ramoscelli con foglie e fiori (e quindi frutti); le miste, infine, hanno
   forma intermedia fra i due tipi sopra descritti e possono produrre rami
   sia a fiore sia a legno.

   Durante la potatura occorre salvaguardare le gemme a fiore, che su meli e
   peri crescono su tre tipi di ramificazioni diverse: sui rami misti che,
   più o meno lunghi, si sviluppano ogni anno in modo uniforme in tutta la
   chioma, e che portano gemme sia a fiore sia a frutto.

   Gemme a fiore spuntano anche sulla punta dei brindilli, rametti corti (max
   30 cm), esili e molto flessibili che su tutta la lunghezza portano solo
   gemme a legno: con lo sviluppo dei frutti i rami si incurvano assumendo
   una conformazione caratteristica.

   Le lamburde, infine, sono rametti corti, d’aspetto deformato: nei primi 3
   anni di sviluppo generano solo gemme a legno che formano una
   caratteristica coroncina di foglie, solo poi la gemma in punta diviene
   mista e inizia a produrre anche fiori.

   In quest’ultima fase la lamburda si ingrossa e viene chiamata “borsa”; nel
   melo spesso si ha lo sviluppo di più lamburde ravvicinate tra loro e la
   formazione prende il nome di “zampa di pollo”.

   Attrezzatura occorrente per la potatura degli alberi da frutti:

    1. Un paio di cesoie robuste e perfettamente affilate, adatte alla mano
       del potatore (esistono anche tipologie per mancini),
    2. Un troncarami, attrezzo che può essere dotato di manici a V più o meno
       lunghi; alcuni modelli hanno un meccanismo a moltiplica, che migliora
       sensibilmente la prestazione di taglio in rapporto allo sforzo
       necessario, altri manico a stantuffo, che muove le lame all’estremità.
       Chi ha molte alberi di frutto può ricorrere ai comodi attrezzi da
       taglio pneumatici, che riducono molto l’affaticamento della mano.
    3. Un seghetto ben affilato (o una motosega) è poi utile per rimuovere
       rami di grossa dimensione.

   Il taglio, qualunque sia la sua larghezza, deve essere inclinato per far
   scorrere via le gocce d’acqua. Se interessa una superficie ampia, conviene
   trattare la parte con apposito mastice cicatrizzante.

   Infine è buona prassi pulire e disinfettare con alcool le lame degli
   attrezzi da taglio prima di passare da un esemplare all’altro, per
   limitare la propagazione di problemi fitosanitari.

  Piantare alberi da frutto8. Trattamento alberi da frutti

   Alla caduta delle foglie è importante eseguire una corretta difesa
   fitosanitaria intervenendo con prodotti rameici (poltiglia bordolese),
   utili per cicatrizzare ferite, cancri rameali e gommosi e prevenire
   eventuali infezioni fungine primaverili.

   Un secondo intervento, della stessa tipologia, si renderà necessario
   durante l’inverno dopo avere eseguito la potatura alberi da frutta od in
   presenza di alberi da frutta con rami danneggiati dalla neve o dopo
   periodi particolarmente piovosi.

   Prima della fioritura, nella fase di bottoni rosa (gemme a fiore
   ingrossate), si consiglia un altro intervento con poltiglia bordolese,
   associata ad un insetticida in modo da prevenire numerose malattie, sia
   fungine che da insetti.

   ATTENZIONE: in questo caso si consiglia di verificare attentamente in
   etichetta la compatibilità dell'insetticida con la bordolese poiché non
   tutti sono compatibili.

   Si consiglia di operare sempre in giornate di sole, in assenza di vento e
   con scarsa probabilità di pioggia; qualora dovesse poi piovere dopo sole
   poche ore dall’intervento, è necessario ripetere il trattamento alberi da
   frutta.

   Mentre gli interventi “al bruno”, compiuti cioè durante il riposo
   vegetativo dell’albero da frutto, si possono ritenere validi un po’ per
   tutte le specie, pomacee e drupacee, sui trattamenti tardo-primaverili ed
   estivi, è impossibile fornire delle linee guida generali in quanto ogni
   specie ha i suoi patogeni specifici ed epoche e modalità di intervento
   differenti.

  Piantare alberi da frutto9. Concimazione alberi da frutti

   Per la concimazione alberi da frutto a carattere familiare è sempre
   conveniente apportare letame ben maturo, concime organico azotato che
   migliora la struttura del terreno e consente di nutrire le piante in modo
   naturale e per tutta la stagione vegetativa; in assenza di letame, si può
   utilizzare come concime organico il pellettato bovino (stallatico).

   L’epoca ideale di concimazione degli alberi in vaso da frutto è durante
   tutto l’inverno e comunque prima della ripresa vegetativa poiché l’azoto
   organico ivi contenuto, ha bisogno di diverso tempo e trasformazioni prima
   di essere disponibile ad essere assorbito dalla pianta.

   In presenza di piante di scarsa vigoria, terreni poveri, primavere molto
   piovose, si consiglia una seconda concimazione alberi da frutti, ad
   aprile-maggio, con concime misto organico-minerale, a più pronto effetto,
   col il quale si apporta oltre all’azoto anche fosforo, potassio ed altri
   microelementi.

   Il concime per alberi da frutto resistenti va distribuito superficialmente
   attorno al tronco su una superficie corrispondente alla proiezione della
   chioma sul terreno, avendo cura di spargerlo in modo uniforme e di
   interrarlo leggermente nel terreno con una leggera zappettatura. Le dosi
   variano caso per caso in funzione dell’età e mole dell’albero da frutta e
   del titolo del concime per cui non possono essere schematizzate e si
   consiglia di attenersi alle indicazione proposte nella confezione.

   Qualora il terreno si presenti compatto, prima di distribuire il concime,
   si consiglia di eseguire una leggera sarchiatura, utile anche alla
   rimozione delle malerbe e successivamente procedere ad una leggera
   innaffiatura, tutto ciò al fine di favorire l’accorpamento del concime nel
   terreno.

  Piantare alberi da frutto10. Irrigazione agli alberi da frutto

   Durante il periodo estivo spesso ci si gioca la sorte degli alberi di
   frutta. È difatti fondamentale, soprattutto durante i primi anni di
   sviluppo dell’albero da frutto, essere metodici nel monitorare
   costantemente sul campo lo stato idrico dell’albero di frutta ed
   intervenire con adeguati interventi di irrigazione di soccorso.

   In linea del tutto generale, in assenza di piogge di una certa
   consistenza, si consiglia di intervenire ogni 10/15 giorni circa con
   almeno 50/100 litri per ogni albero da frutto.

   Questa, ribadiamo, è solo un’indicazione molto di massima in quanto nel
   fabbisogno idrico di un alberello di frutta concorrono tanti fattori, per
   esempio, tanto per citarne alcuni: tipo di albero da frutto, tipo di
   terreno, temperatura, stadio vegetativo, etc... Solo lo spirito di
   osservazione, l’esperienza acquisita sul campo e un po' di buon senso,
   saranno in grado di indirizzarci verso una corretta gestione.

   In associazione all’irrigazione sono importantissime anche adeguate
   sarchiature (zappature) con le quali si ottengono tre importanti
   obiettivi:

    1. Tenere pulito dalle malerbe il terreno ed evitare quindi la loro
       competizione.
    2. Interrompere il flusso di risalita dell’acqua per capillarità con
       conseguente evaporazione, riducendo quindi il fabbisogno idrico.
    3. Facilitare l’assorbimento dell’acqua di irrigazione e ridurne gli
       sprechi per scorrimento, problema in particolare sentito nei terreni
       acclivi e argillosi che tendono a formare una crosta impermeabile. A
       tal proposito si consiglia di formare sempre attorno all'albero da
       frutto, con il terreno circostante, la cosiddetta “tazza”, cioè una
       sorta di bacino capace di contenere una buona quantità di acqua.

   Se si possiede un piccolo impianto frutteto organizzato in filari e si
   opta per la sarchiatura a pieno campo, è importante ricordare che le
   lavorazioni del terreno devono essere superficiali (10/15 cm) per evitare
   danneggiamenti agli apparati radicali degli alberi da frutta.

   Qualora si decidesse invece per la tecnica dell’inerbimento, si consiglia
   di seminare tra le file delle foraggere leguminose (come ad esempio il
   trifoglio) o appositi miscugli, che non sottraggono elementi nutritivi
   all’albero ma anzi, favoriscono la fissazione di azoto atmosferico nel
   terreno, migliorandolo nettamente e contrastando l’insediamento delle erbe
   infestanti.

   Anche scegliendo questa tecnica sarà comunque necessario mantenere, almeno
   per i primi 3/4 anni, attorno all’albero da frutto un’area di terreno
   zappettata e libera da malerbe.

   In alternativa si può ricorrere alla posa, attorno al tronco dell’albero
   da frutto, di dischi di pacciamatura biodegradabili in juta e fibra di
   cocco che, oltre a contenere l’infestazione delle malerbe, trattengono
   l’umidità e assicurano un’efficace barriera all’evaporazione dell’acqua.

  Piantare alberi da frutto11. Raccolta della frutta e conservazione

   Un accorgimento molto importante, spesso tralasciato o semplicemente
   sconosciuto, è il diradamento dei frutticini in maturazione. Se l’albero
   da frutto è molto carico di frutti, si corre il rischio di ottenere una
   ridotta pezzatura, una scarsa colorazione dell’epidermide e uno scadente
   sapore dei frutti.

   Dopo la cascola fisiologica, si esegue quindi il diradamento manuale
   cercando di lasciare sui rametti i frutti distanziati di circa 10/15 cm;
   in questo modo si ottengono frutti di pezzatura maggiore e dal gusto più
   saporito.

   Il periodo ottimale per la raccolta della frutta dipende dalla varietà e
   dalla destinazione d’uso del prodotto. La frutta che matura in piena
   estate deve essere raccolta pochi giorni prima della maturazione mentre,
   all’opposto, le varietà invernali devono essere raccolte il più
   tardivamente possibile per avere dei frutti più maturi e di maggiore
   pezzatura.

   È buona norma raccogliere durante delle belle giornate, senza vento o
   pioggia. I frutti devono essere staccati asciutti con il loro picciolo e
   riposti in cesti o panieri imbottiti, avendo cura di non ammaccarli.
   Durante le operazioni di raccolta è inoltre molto importante non
   danneggiare i rametti che portano i frutti. Ci sono infatti delle specie
   quali, ad esempio, il ciliegio, il melo ed il pero che fruttificano anche
   su dei delicati rametti di diversi anni (mazzetti di maggio e lamburde);
   romperli vorrebbe dire perdere parte della produzione per alcuni anni.

   La frutta si conserva bene in ambienti freschi, arieggiati e senza troppa
   umidità, facendo attenzione, durante i mesi invernali, ad eseguire
   controlli e cernite volte a togliere i frutti eventualmente marci.

  ”Piantare12. Problemi degli alberi da frutto

   Tra i numerosi problemi che affliggono gli alberi da frutti, uno dei più
   lamentati è la mancanza di fruttificazione.

   Se l’albero da frutto non fruttifica, ci possono essere tanti motivi ma i
   più comuni sono:

    1. L’albero frutto è ancora in fase di giovanilità e non è entrato in
       produzione.
    2. L’albero di frutta è vecchio, è in fase di senescenza e sta terminando
       il suo ciclo vitale.
    3. In alcune specie (per esempio ciliegio e susino) ci sono delle varietà
       “autosterili” per cui in assenza di idonea cultivar impollinatrice, la
       fruttificazione sarà molto ridotta o nulla.
    4. Spesso le gelate tardive possono danneggiare i fiori, i frutticini e
       tenere lontani gli insetti pronubi.
    5. L'albero da frutta presenta sviluppo stentato ed ingiallimenti, segno
       evidente di poche o errate concimazioni, soprattutto nei terreni
       poveri.
    6. Con interventi di potatura sugli alberi da frutti sbagliati si
       eliminano i rami a frutto oppure, se troppo drastiche, si ottiene un
       forte sviluppo vegetativo a discapito della fruttificazione.
    7. Un eccesso di concimazione azotata, spesso associata a potature
       eccessive, provoca una forte vigoria, emissione di succhioni e di
       polloni, il tutto a discapito della differenziazione di gemme a fiore.

   Un altro problema, spesso ricorrente, è il mancato attecchimento o scarso
   sviluppo degli alberi da frutti dovuto a diversi errori tra i quali i più
   comuni sono:

    1. Realizzazione di buche troppo strette e/o poco profonde, soprattutto
       in presenza di terreni argillosi, compatti e on drenanti.
    2. Messa a dimora alberi da frutti a eccessiva profondità.
    3. Distribuzione di concimi chimici a diretto contatto con le radici,
       provocando ustioni a queste ultime.
    4. Scarse o assenti cure colturali, soprattutto nei primi anni di vita
       (trattamenti fitosanitari, irrigazioni, potature e concimazioni).

   Vendita alberi da frutto

   Note su alberi da frutto Vivai Piante GabbianelliQuesta guida è stata
   creata in proprio, unendo nozioni scientifiche alla nostra esperienza
   pluriennale "in campo" e non vuole avere la pretesa di essere un testo
   esaustivo della materia (peraltro di enorme vastità) ma solo un piccolo
   aiuto all’hobbista che si avvicina per la prima volta a questo settore.
   Siamo disponibili a raccogliere critiche ed eventuali suggerimenti per
   futuri ampliamenti della guida.

   ©2014-2023 Vivai Piante Gabbianelli - È vietata la copia e la
   riproduzione, anche parziale di questa guida.

   Collegamenti consigliati:

   - Guida impianto Alberi da Frutto
   - Guida impianto Vigneto di Uva da Tavola e da Vino
   - Guida impianto Oliveto da Olio e da Tavola
   - Guida impianto Piccoli Frutti di Bosco
   - Guida coltivazione Piante di Limoni in vaso
   - Guida pacciamatura aiuole, scarpate e siepi

   Seguici mettendo "Mi piace" sulla nostra Pagina Facebook per rimanere
   sempre aggiornato sulle ultime novità e promozioni
   Condividi questo post
   Precedente
   Prossimo

  Commenti (09)

        * Avatar
          Mario
          06/09/2020

          Molto istruttivo

        * Avatar
          sannamen71
          07/03/2021

          Come essere tornati a scuola. BRAVI.

        * Avatar
          LORENZO
          29/12/2022

          molto interessante, bravi

        * Avatar
          Enzo
          07/01/2023

          Complimenti, veramente una ottima guida comprensibile anche per un
          neofita

        * Avatar
          Tino
          16/04/2023

          Ho un centinaio di piante da frutto un po' di tutte le varietà.
          L'impianto risale al 1996. Ormai da qualche anno la produzione è
          progressivamente in calo. E' possibile che un frutteto di 25 anni
          abbia già concluso il suo ciclo produttivo?

        * Avatar
          Walter
          04/05/2023

          Mi avete conquistato proprio con questi compendi molto chiari.
          Grazie.

        * Avatar
          Giovanni Battista Medico
          08/05/2023

          Argomenti interessanti ,trattati con semplicità e chiarezza.

        * Avatar
          Augusto
          29/08/2023

          Complimenti per la spiegazione molto chiara !!!

        * Avatar
          Michele Perna
          10/12/2023

          Ottimo consiglio sui frutteti

    Inserisci un commento

   _____________________
   _____________________
   ___________________________________________________
   ___________________________________________________
   ___________________________________________________
   ___________________________________________________
   ___________________________________________________
   ___________________________________________________
   ___________________________________________________
   ___________________________________________________
   Controllo antispam, per favore NON scrivere nulla in questo campo:
   _____________________
   [ Commenta ]

Categorie

     * Articoli di approfondimento
     * Ultime novità
     * Pollice verde: Guide e Consigli

Post più popolari

   Piante di Limoni in vaso

  Piante di Limoni in vaso

   Alberi da Frutti - Piantagione

  Alberi da Frutti - Piantagione

   Impianto Oliveto – Coltivazione olivo

  Impianto Oliveto – Coltivazione olivo

   Caco mela, straordinario frutto autunnale

  Caco mela, straordinario frutto autunnale

   Impianto Vigneto Coltivazione vite

  Impianto Vigneto Coltivazione vite

   Coltivare Frutti di Bosco

  Coltivare Frutti di Bosco

   Coltivare orto a pieno campo

  Coltivare orto a pieno campo

   Pacciamatura aiuole giardino

  Pacciamatura aiuole giardino

   Coltivare orto in vaso

  Coltivare orto in vaso

   Albero di nocciola, tanta salute!

  Albero di nocciola, tanta salute!

   Newsletter
   Iscriviti alla newsletter
   per ricevere consigli, novità, codici sconto riservati ai lettori della
   newsletter e un buono scondo di 5€ sul primo acquisto
   ISCRIVITI
   SERVIZIO CLIENTI
   SERVIZIO CLIENTI
   +39 071 966168
   FAQ
   DOMANDE?
   CONSULTA LE F.A.Q.
   Imballaggio
   MASSIMA CURA
   NELL'IMBALLAGGIO
   SITO CERTIFICATO
   SITO
   CERTIFICATO

  Dove siamo e contatti

   Contatti  
     * Via Case Nuove 44
          Castelleone di Suasa (AN)
     * Tel 071966168
     * Fax 0719203270
     * info@vivaigabbianelli.it
     * ORARI APERTURA
     * [IMG][IMG][IMG]
   [IMG]

  Informazioni

   Informazioni ? ?
     * Vivaio
     * Shop online
     * Sconto nuovo Cliente
     * Sconti per quantità
     * Sconto Carta Verde
     * Imballaggio e spedizione
     * Condizioni di vendita piante online
     * Recensioni vecchio sito

  Il tuo profilo

   Il tuo profilo  
     * Informazioni personali
     * Ordini
     * Indirizzi
     * Buoni
     * I miei avvisi
   PAGAMENTO
   paypal carte di credito carte di credito bonifico bancario
   CONSEGNA
   Da 1 a 6 giorni lavorativi
   BRT
   RECENSIONI
   Recensioni su Facebook
   Recensioni su Google
   Trustpilot
   X

Login

   Entra nella tua area riservata

   Email
   _____________________
   Password
   _____________________ Mostra
   Hai dimenticato la password?
   Login
   X
   >Hai dimenticato la password?

   Si prega di inserire l'indirizzo email utilizzato per la registrazione.
   Riceverai un link temporaneo per reimpostare la tua password.

   Email
   _____________________
   Spedisci un link per la reimpostazione della password
   Copyright ©2012-2023 Az. Agr. Gabbianelli di Gabbianelli A. e C. s.s. -
   P.Iva 00438220428
   È vietata la copia e la riproduzione, anche parziale, di tutti i contenuti
   del sito.
   Mappa Sito Privacy & Cookie Policy (Cambia le impostazioni sui cookie)
   Powered by TeknoTeam
   ×

   Utilizziamo cookie, anche di terze parti, per il corretto funzionamento
   del sito, per fini statistici e, previo consenso, di profilazione. Se
   desideri attivare tutte le funzionalità del sito o revocare i consensi già
   forniti, clicca sugli appositi pulsanti. Se chiudi il banner cliccando
   sulla X in alto a destra, i cookie non tecnici non saranno installati.

   Cookie necessari
   [ ] [ ] [ ] No Sì
   I cookie necessari contribuiscono a rendere fruibile il sito web
   abilitandone funzionalità di base quali la navigazione sulle pagine e
   l'accesso alle aree protette del sito. Il sito web non è in grado di
   funzionare correttamente senza questi cookie.

   Nome del cookie Provider                Scopo                  Scadenza    
                                           Questo cookie è nativo             
                                           di PHP e consente ai   
                                           siti Web di            
                                           memorizzare dati di    
                                           stato serializzati.    
                                           Viene utilizzato per   
   PHP_SESSID      www.vivaigabbianelli.it stabilire una sessione Sessione
                                           utente e per           
                                           trasmettere i dati     
                                           sullo stato tramite un 
                                           cookie temporaneo,     
                                           comunemente denominato 
                                           cookie di sessione.    
                                           Questo cookie aiuta a              
                                           mantenere aperte le    
                                           sessioni dell'utente   
                                           mentre sta visitando   
                                           un sito web e lo aiuta 
                                           a effettuare ordini e  
                                           molte altre operazioni 
                                           come: data di aggiunta 
                                           del cookie, lingua     
                                           selezionata, valuta    
   PrestaShop-#    www.vivaigabbianelli.it utilizzata, ultima     480 ore
                                           categoria di prodotto  
                                           visitata, prodotti     
                                           visti per ultimi,      
                                           identificazione del    
                                           cliente, nome, nome,   
                                           password               
                                           crittografata, e-mail  
                                           collegata all'account, 
                                           identificazione del    
                                           carrello.              
                                           Questo cookie è usato              
                                           per distinguere tra    
                                           umani e robot. Questo  
   rc::a           Google                  è utile per il sito    Persistente
                                           web, al fine di        
                                           rendere validi         
                                           rapporti sull'uso del  
                                           sito.                  
                                           Questo cookie è usato              
   rc::c           Google                  per distinguere tra    Persistente
                                           umani e robot.         

   Cookie statistici
   [ ] [ ] [ ] No Sì
   I cookie statistici aiutano i proprietari del sito web a capire come i
   visitatori interagiscono con i siti raccogliendo e trasmettendo
   informazioni in forma anonima.

   Nome del cookie Provider Scopo                                    Scadenza 
                            Viene utilizzato per inviare dati a               
                            Google Analytics sul dispositivo del     
   collect         Google   visitatore e sul suo comportamento.      Sessione
                            Tieni traccia del visitatore su          
                            dispositivi e canali di marketing.       
                            Registra un ID univoco utilizzato per             
   _ga             Google   generare dati statistici su come il      2 anni
                            visitatore utilizza il sito internet.    
   _gat            Google   Utilizzato da Google Analytics per       1 giorno 
                            limitare la frequenza delle richieste    
                            Si tratta di un cookie di sessione di             
                            Google Analytics utilizzato per generare 
   _gd#            Google   dati statistici su come utilizzi il sito Sessione
                            web che vengono rimossi quando chiudi il 
                            browser.                                 
                            Registra un ID univoco utilizzato per             
   _gid            Google   generare dati statistici su come il      1 giorno
                            visitatore utilizza il sito internet.    

   Cookie di marketing
   [ ] [ ] [ ] No Sì
   I cookie di marketing vengono utilizzati per tracciare i visitatori sui
   siti web. La finalità è quella di presentare annunci pubblicitari che
   siano rilevanti e coinvolgenti per il singolo utente e quindi di maggior
   valore per editori e inserzionisti di terze parti.

   Nome del cookie Provider   Scopo                                  Scadenza 
                              Utilizzato da Facebook per fornire una          
   fr              Facebook   serie di prodotti pubblicitari come    3 mesi
                              offerte in tempo reale da              
                              inserzionisti terzi.                   
                              Registra un ID univoco che identifica           
   NID             Google     il dispositivo dell'utente che ritorna 6 mesi
                              sul sito. L'ID viene utilizzato per    
                              pubblicità mirate.                     
                              Raccoglie informazioni sulla                    
                              navigazione dell'utente sul sito e     
   sib_cuid        Sendinblue sulle sue preferenze - Viene           1 anno
                              utilizzato per indirizzare potenziali  
                              newsletter sulla base di queste        
                              informazioni.                          
                              Utilizzato da Facebook per fornire una          
   tr              Facebook   serie di prodotti pubblicitari come    Sessione
                              offerte in tempo reale da              
                              inserzionisti terzi.                   
                              Utilizzato da Facebook per fornire una          
   _fbp            Facebook   serie di prodotti pubblicitari come    3 mesi
                              offerte in tempo reale da              
                              inserzionisti terzi.                   

   Accetta solo i cookie selezionati Rifiuta tutti i cookie
   Accettare Accetta tutti i cookie
   Configura
   Politica sulla privacy e sui cookie
   × Contenuto non disponibile
   whatsapp
