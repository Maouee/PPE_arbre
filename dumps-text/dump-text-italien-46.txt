   Link: canonical
   Link: alternate en
   Link: alternate en-us
   Link: alternate it
   Link: alternate x-default
   * 
   Italia
     * Home
     * Forum
     * Recensioni
     * Video
     * Cinema/TV
     * Speciali
     * PS5
     * Xbox Series
     * Switch
     * PC
     * Sconti
     * Retrogaming
     * Altro
     * _____________________
       Cerca
   Home

  Altro

     * Benvenuti su IGN Italia
     * Contatta la redazione
     * Pubblicità
     * Stampa
     * Condizioni d'uso
     * Privacy
     * Cookie
     * RSS
     * Guida alle valutazioni
     * Collabora
     * IGN Italia è realizzato su licenza da Vusumo SRL, Viale Giustiniano,
       7, 20129 Milano, Italia. P.IVA 07939530965 | IGN Italia è testata
       giornalistica registrata presso il Tribunale di Milano. Registrazione
       343 del 11-9-2012. Registrazione ROC n. 23414
   Change Region
   United States
   United Kingdom
   Australia
   Africa
   Adria
   Benelux / Dutch
   Brazil
   China / 中国
   Czechia / Slovakia
   France
   Germany
   Greece / Ελλάδα
   Hungary
   India
   Israel
   Italy / Italia
   Japan / 日本
   Korea / 한국
   Latin America
   Middle East - English
   Middle East - الأوسطالشرق
   Nordic
   Poland
   Portugal
   Southeast Asia
   Spain / España
   Turkey / Türkiye
   world.ign.com
   [IMG]
   Register / Login
   Login Registrati
   Guardiani della Galassia

                       La top 10 degli alberi del cinema

  Accompagnamo Groot e i Guardiani della Galassia nelle sale con la lista dei
  nostri alberi cinematografici preferiti.

     * *  *  *  *  * +
   IFrame
   Stefano Talarico
   di Stefano Talarico 
    Aggiornato: Martedì 08 Dicembre 2015 11:04
    Pubblicato: Domenica 19 Ottobre 2014 10:00

   Cosa sono gli alberi? Sono solo semplici pezzi di legno? O sono saggi e
   antichi esseri che sopravviveranno alla nostra morte? Forse sono entrambi.
   Forse non sono nessuno dei due. Forse la stiamo facendo più grossa di
   quanto non sia in realtà. Comunque, con l’uscita nei cinema di Guardiani
   della Galassia, i verdi arbusti ottengono una nuova, entusiasmante chiave
   di lettura: Groot, il legnoso camminatore dello spazio che parla con la
   suadente voce di Vin Diesel. In suo onore, abbiamo pensato bene di
   proporvi una lista dei migliori alberi mai visti sul grande schermo.

  Groot – Guardiani della Galassia (2014)

   In realtà, Groot non è un albero: si tratta di una creatura senziente
   simile a un albero proveniente dallo spazio profondo, in quanto monarca
   del Pianeta X… insomma, non è certo qualcosa che si trova nel parchetto
   sotto casa. È vero, non è certo il più loquace della lista, visto che sa
   dire solo “Io sono Groot”, ma da quelle tre parole traspare sempre un
   significato più profondo. Anche perché Groot è super intelligente,
   praticamente un esperto di ingegneria della sovrapposizione
   quasi-dimensionale… è solo che la sua laringe non emette suoni di facile
   comprensione per l’orecchio umano. E comunque, rimane pur sempre un
   piacevole riparo dal sole.

  Barbalbero – Il Signore degli Anelli: Le due torri (2002)

   Link:
   https://im.ziffdavisinternational.com/ign_it/screenshot/default/treebeard-720x405_srxm.jpg

   Padre e padrone della foresta di Fangorn, il più antico degli Ent e
   l’anima della festa. O forse no: Barbalbero parla in maniera compassata,
   sta bene attento a prendersi i suoi tempi (il motto è “non avere fretta”)
   e quasi ammazza di noia Pipino e Merry durante il loro incontro. Sebbene
   lui e i suoi fratelli Ent abbiano giocato un ruolo fondamentale nella
   caduta di Saruman e del suo esercito di orchi, Barbalbero è l’equivalente
   fatto albero dei cordiali, logorroici vecchini che ti raccontano la loro
   vita sui mezzi pubblici.

  L’albero cavo – Il labirinto del fauno (2006)

   Link:
   https://im.ziffdavisinternational.com/ign_it/screenshot/default/pans-labyrinth-720x405_etzq.jpg

   Trattandosi di qualcosa concepito da Guillermo del Toro, non sarete
   sorpresi nel sapere che questo non è uno di quegli alberi dove ci si
   ritrova con gli amici per un amorevole tea party. No, l’albero de Il
   labirinto del fauno è una quercia contorta che ospita disgustosi insetti,
   scarafaggi e, non di meno, un rospo capace di rendere immortali. In questi
   casi, la regola da seguire è una sola: se nella foresta trovate un albero
   con un buco abbastanza grande da entrarci dentro in qualche modo, o che -
   ancora peggio - nasconde un portale per un mondo misterioso, lasciate
   perdere: ci sono tanti altri alberi con cui giocare.

  Platano Picchiatore – Harry Potter e la camera dei segreti (2002)

   Link:
   https://im.ziffdavisinternational.com/ign_it/screenshot/default/whomping-willow_9qy5.jpg

   Gli alberi sono quasi tutti stupidotti: se ne stanno lì imbronciati mentre
   incidiamo i nostri nomi nella corteccia, o mentre cerchiamo di scalarli.
   Il Platano Picchiatore di Hogwarts, d’altro canto, ha un bel caratterino.
   Piantato nel 1971, questo albero nasconde il passaggio che unisce la
   scuola alla Stamberga Strillante… e se qualcuno prova a passare, si becca
   una frustata di rami dritta in faccia. È la natura che si ribella? Forse
   M. Night Shyamalan stava cercando di dirci qualcosa in E venne il
   giorno...

  Alberi posseduti – La casa (1981)

   Link:
   https://im.ziffdavisinternational.com/ign_it/screenshot/default/evil-dead-tree_ju7k.png

   È una delle immagini più terribili dell’era “video nasty”: gli alberi del
   demonio che profanano il corpo di un’urlante Ellen Sandweiss. Il fatto che
   qualcosa di così semplice e innocente come un albero sia stato usato in
   maniera così sporca e horror dovrebbe farvi capire come ragiona la mente
   di Sam Raimi, un uomo che con la giusta inquadratura potrebbe farvi
   sembrare satanica anche una tazza di cereali. Ad ogni modo, gli alberi de
   La casa non sono certamente raccomandati per un picnic, né tantomeno per
   passeggiate romantiche.

  Agente 13 – Agente Smart (2008)

   Link:
   https://im.ziffdavisinternational.com/ign_it/screenshot/default/get-smart-bill-murray-720x407_1j36.jpg

   Questo è sicuramente uno dei cameo più bizzarri della carriera di Bill
   Murray… sì, anche più bizzarro di quello in Benvenuti a Zombieland.
   Durante questa breve apparizione, il comico chiacchiera del più e del meno
   con l’agente Smart, chiedendogli di tornare a trovarlo mentre è ancora “in
   missione” nel suo costume da albero: vedere solo la faccia di Murray, al
   contempo triste e sorridente, spuntare da un grosso tronco rende tutto più
   divertente, in qualche modo.

  Nonna Salice – Pocahontas (1995)

   Link:
   https://im.ziffdavisinternational.com/ign_it/screenshot/default/pocahontas-willow_t17u.jpg

   "Pocahontas... quell’albero mi sta parlando!" Con la sua faccia di
   corteccia verde e quegli occhi neri e incavati, la cara nonna Salice
   potrebbe essere il frutto di un incubo da indigestione del nostro amico
   Guillermo del Toro. Per fortuna siamo nell’universo Disney, e un albero
   con la faccia e una canzone nel repertorio è una cosa tranquillissima. Nel
   film, Nonna Salice dice a Pocahontas di ascoltare il suo cuore... noi,
   tuttavia, non vi consigliamo di chiedere consigli agli alberi, a meno che
   non vogliate essere presi in giro sul giornalino del quartiere.

  Il (metaforico) albero della vita – The Tree Of Life (2011)

   Per quanto ho capito io, Terrence Malick non si riferiva letteralmente a
   un albero della vita nel suo The Tree Of Life. Era più un discorso
   riferito a… tutti gli alberi. Tipo la natura, cose così. A modo nostro
   siamo tutti alberi, no? Mettiamo radici, estendiamo i nostri rami,
   perdiamo le foglie… mhh… no, momento, c’era davvero un albero in The Three
   Of Life, Brad Pitt e la sua famiglia ci giravano attorno parecchio nel
   film. Grazie al cielo. È quello l’albero di cui parlavo. Davvero.
   Dimenticatevi delle altre robe. Quello sì che era un albero che spaccava!

  Gli alberi di mele – Il mago di Oz (1939)

   Link:
   https://im.ziffdavisinternational.com/ign_it/screenshot/default/wizard-of-oz-720x540_65wq.jpg

   C’è parecchia roba da incubo ne Il mago di Oz (eh!), ma l’idea che degli
   alberi parlanti ti strillino di tutto mentre raccogli i loro frutti, come
   succede a Dorothy, è parecchio angosciante. La cosa causa loro dolore
   fisico? Perché sembrerebbe dargli davvero fastidio. Per dire, un albero
   chiede a Dorothy qualcosa tipo “Come la prenderesti se qualcuno, passando,
   si prendesse un pezzo di te?”. Tutti gli alberi la vivono così male?
   Vorrete forse dirmi che in autunno gli alberi che perdono le foglie hanno
   la depressione da calvizie? È terribile!

   Ad ogni modo, per fortuna lo Spaventapasseri interviene prima che Doroty
   ottenga dagli alberi un trattamento in stile La casa.

  L’albero demoniaco – Poltergeist (1982)

   Link:
   https://im.ziffdavisinternational.com/ign_it/screenshot/default/poltergeist-720x389_yuck.jpg

   I genitori di oggi hanno parecchio a cui pensare, anche senza l’assillo di
   un albero demoniaco che rapisce i loro bambini attraverso le finestre. OK,
   non è certo roba di tutti i giorni, ma potrebbe capitarvi se abitate in
   una casa costruita su un vecchio cimitero indiano: i figli dei coniugi
   Freeling, per dire, hanno dovuto respingere più volte le avances degli
   abitanti del loro giardino. Le cose sarebbero forse cambiate se i
   Freelings avessero mostrato più amore verso il loro albero? Tipo montando
   un’altalena con cui dondolare assieme? O magari arrampicandosi dolcemente
   sui suoi rami? Secondo me, la risposta è “assolutamente sì”. Anche gli
   alberi hanno dei sentimenti.

     ----------------------------------------------------------------------

   Si conclude la nostra folle, folle lista degli alberi cinematografici
   preferiti da IGN. Diteci se siete d’accordo, se avete un albero preferito
   nella vita o, se preferite, il nome di un dottore. Ma che sia bravo, eh!

     ----------------------------------------------------------------------

   Adattamento a cura di Stefano Talarico, che ha già visto Guardiani della
   Galassia al cinema. Due volte. Una in IMAX. Due mesi fa. GROOT!

   In questo articolo
   Guardiani della Galassia Guardiani della Galassia

Guardiani della Galassia

   Approfondisci
   Analizziamo il trailer di Doctor Strange (Video Doctor Strange) 09:31
   7 anni, 8 mesi 

  Analizziamo il trailer di Doctor Strange

   Analizziamo il trailer di Rogue One - A Star Wars Story (Video Rogue One:
   a Star Wars Story) 04:55
   7 anni, 8 mesi 

  Analizziamo il trailer di Rogue One - A Star Wars Story

   Nuovo spot TV per Warcraft – L’Inizio (Trailer Warcraft - L'inizio) 01:00
   7 anni, 9 mesi 

  Nuovo spot TV per Warcraft – L’Inizio

   Il nuovo e spettacolare trailer di X-Men: Apocalisse (Trailer X-Men:
   Apocalisse) 02:17
   7 anni, 9 mesi 

  Il nuovo e spettacolare trailer di X-Men: Apocalisse

   IFrame
   The Game Awards 2023 - Tutti gli annunci in 9 minuti

      Commenti

   Please enable JavaScript to view the comments.
   Ad
   IGN Italia è realizzato su licenza da Vusumo SRL, Viale Giustiniano, 7,
   20129 Milano, Italia. P.IVA 07939530965 | IGN Italia è testata
   giornalistica registrata presso il Tribunale di Milano. Registrazione 343
   del 11-9-2012. Registrazione ROC n. 23414
