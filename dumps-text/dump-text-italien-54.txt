   Link: prev: Prof, posso consigliarle io un libro?
   Link: next: Una natura tanto contraffatta da non riconoscersi. La
   metamorfosi nella narrazione fiabesca.
   Link: canonical
   Link: shortlink
     * Home
     * Chi Siamo
          * Come “funziona” LibriCalzelunghe?
          * Rassegna Stampa
     * Contattateci
     * Facebook
     * Twitter
     * Instagram
   [IMG]
     * Temi
          * Leggere in serie
          * A mille ce n’è
          * Adattamento
          * Punto e virgola
          * Una splendida estate
          * Incontrarsi dentro un libro
          * Convivere con la paura
          * Sentieri Naturali
          * Volta la Carta
          * Confini
          * Sotto il Banco
          * Il Tempo
          * Cartografie dell’immaginario
          * Fratellino e Sorellina
          * La Vertigine della Lista
          * Libri Disobbedienti
          * Il Bianco e Il Nero
     * Interviste
     * Rubriche
          * Lost in Translation
          * Libri calzanti
          * Laboratori
          * CalZendarioDellAvvento
     * Extra
          * Contributi su altre riviste
          * In altre lingue
     *    * _____________________
   Sentieri Naturali

       A cavalcioni su di un ramo. L’albero nella letteratura per ragazzi

   6 anni fa
   by Carla Colussi
   6.123 Views
   Written by Carla Colussi

     Il mio sambuco
     china la testa
     verso di me
     e io gli dico:
     “Fammi salire
     bel principe
     sul tuo cavallo”
     Lui mi porta
     nel suo castello verde                                             
     pieno di luce
     e io rido felice

   Marzia anni 8
   da “Mario Lodi, Gli alberi”, catalogo della mostra omonima tenutasi nel
   1999 presso il Centro Culturale Santa Maria della Pietà a Cremona.

   La figura dell’albero è presente in molte culture, religioni, miti e
   leggende popolari.
   L’Albero della Vita è stato posto da Dio nell’Eden insieme all’Albero del
   bene e del Male.
   L’albero è un riparo sotto il quale pensare e dialogare per Socrate.
   All’ombra di un mango meditava Buddha.
   Fatta di quercia era la prua di Argo la rapida, la nave degli Argonauti.
   Molti sono i personaggi trasformati in alberi nella mitologia greca.

   La quercia è sacra per i Celti così come il rovere e il nocciolo, i frutti
   di quest’ultimo erano considerati il simbolo della saggezza per il loro
   guscio duro e tenace capace di resistere impassibile alle debolezze umane.

   Il nocciolo è anche la pianta di cui Cenerentola chiede un rametto al
   padre. Rametto che lei pianterà sulla tomba della madre e che una volta
   divenuto albero offrirà riparo all’uccellino da cui riceverà ciò che le
   serve per recarsi al famoso ballo.

   Dietro un albero di nocciolo si rifugiò la Madonna per sfuggire ad una
   serpe, infatti i rami di questo albero sono usati per scacciare le serpi.

   Gli alberi sono Fratelli Saggi per i Nativi Americani e sull’albero sale
   lo sciamano per essere in contatto, attraverso le radici, con le
   profondità della terra e, attraverso i rami, con il cielo infinito.

   Cristo è Sole e Albero.

   Secondo la mitologia nordica al centro della terra c’è Yggdrasil, l’Albero
   che con i suoi rami sorregge la volta celeste e le cui radici affondano
   nelle profondità degli inferi.

   Per ogni tipo d’albero c’è una storia o una leggenda legata a una
   religione, a una credenza o filosofia.

  La figura dell’albero è una figura che si potrebbe definire archetipica,
  l’albero siamo noi e la sua sorte è legata a quella dell’uomo.

   Una volta la terra ferma era ricoperta di alberi, foreste e boschi. Il
   bosco rappresentava un luogo avvolto nel mistero ed era fonte di vita e di
   morte. L’albero è fortemente presente nella vita dell’uomo, forse è per
   questo che nei libri per bambini e ragazzi torna prepotentemente. E’
   presente con ruolo di metafora o come simbolo. E’ luogo di rifugio. Ha il
   valore iniziatico di passaggio. E’ luogo su cui arrampicarsi per vedere
   oltre. E’ amico e nemico.

   Uno dei libri che più rappresenta il valore dell’albero nella vita
   dell’uomo è, a mio parere, Storia di un albero di Emile Vast. Un albo che
   ha un particolare formato rettangolare, lungo e stretto dove l’artista
   usando solo tre colori – nero, ocra, bianco – e pochissime parole ci
   racconta il valore dell’albero.

   Intorno ad esso, l’uomo, che non compare mai ma di cui percepiamo la
   presenza – nella scala, nella carriola, nel rastrello, nella bicicletta –
   e gli altri animali nascono, vivono. L’albero offre riparo e nutrimento, è
   punto di incontro. Mai come in questo libro l’albero è descritto nella sua
   funzione primaria, che è quella di dispensare vita.

   Storia di un albero                 L’albero è quel pezzo di natura
   intorno al quale, sul quale e attraverso il quale, la vita si snoda.

   Storia di un albero

   Forse è per questo che Jean Giono affida al piantare gli alberi un valore
   salvifico e di riconciliazione con la natura in uno dei periodi più tristi
   della storia europea, nel suo L’uomo che piantava gli alberi.

   L’albero è compagno di giochi e poi riparo, per la bambina protagonista di
   Oltre l’albero di Mandana Sadat.

   Una bimba gioca felice in un bosco. Nel bosco c’è una casa dalle finestre
   illuminate. La bambina è incuriosita. Guarda dentro e vede un volto di
   vecchia, ne è spaventata – sul perché ognuno può fare le sue
   considerazioni. I bambini a cui ho mostrato il libro, che è un silent
   book, hanno tratto le loro conclusioni – scappa e si rifugia dietro un
   albero sperando di non essere vista.

   Oltre l'albero

   La vecchia si siede allora dall’altra parte dell’albero e inizia a
   narrare. La pianta che era separazione e rifugio diventa mediatrice, tanto
   che la bambina esce dal suo nascondiglio incuriosita dalle parole della
   vecchia. Noi non vediamo mai l’albero nella sua interezza né il bosco,
   entrambi rappresentati in maniera essenziale eppure fortemente presenti.

   Oltre l'albero

   In Oltre l’albero troviamo il bosco con il suo carico di simbologie: bosco
   e alberi come gioco e luogo di piacere, ma anche come luogo in cui si
   annidano pericoli. L’albero può essere rifugio, ma dietro vi si possono
   anche nascondere dei mostri.

   Gli alberi sono tremendi nemici ne La notte degli alberi di Roger Norman.

   Alan si è appena trasferito nella mansarda. Ora ha una stanza tutta per sé
   e non deve più dividere lo spazio con la sorellina e tutti i suoi
   peluches.

   Dormirà da solo nella mansarda! Non sa che sta per vivere una delle più
   straordinarie avventure che un umano abbia mai vissuto!

   La notte degli alberi

   Alan, come d’altro canto gli altri umani, non sa che quella che sta per
   affrontare è la Notte degli Alberi, ovvero la notte in cui gli umani
   dormono un sonno stregato e gli alberi se ne vanno in giro liberamente
   fino all’alba. Ma perché se ne vanno in giro? Perché si riuniscono per
   quella che chiamano la Prima Ora?

   Sarà un grande viaggio quello di Alan, rapito da Messer Frassino e
   costretto nel suo tronco, non più libero nemmeno di pensare, Frassino gli
   legge nel pensiero, dovrà imparare di essere un Vivente tra i Viventi. Gli
   alberi criticheranno la sua eccessiva velocità, loro sono lentissimi, ma
   anche la caducità dell’Uomo, la sua arroganza nel credersi animale
   superiore.

   Alan, nella tremenda Notte degli Alberi si scontra e si incontra con vari
   esponenti del mondo vegetale: la quercia puntigliosa e saccente, il tasso
   ingannatore, l’ontano che non si cura degli altri alberi ma lo aiuta, la
   betulla dispettosa.

   In questo romanzo la natura si rivela perfida e vendicativa, ma con un
   profondo senso del giusto. Gli alberi possono essere crudeli e pericolosi,
   ma anche amichevoli e protettivi. Come è la Natura.

   Forse per questo è il luogo prediletto nel quale rifugiarsi. L’albero,
   come ci racconta Antonio Faeti nel suo saggio su Stephen King, è luogo sul
   quale costruire case nelle quali fare cose proibite, raccontare e
   raccontarsi. La casa sull’albero è fuga dal mondo degli adulti civilizzati
   portatori di una cultura “altra” da cui ci si vuole distanziare. Salire
   sull’albero è un atto di protesta. Sale sull’albero il militante
   ecologista per impedirne il taglio, come il calviniano Cosimo Piovasco di
   Rondò ci sale per sfuggire alle volontà paterne e prendere le distanze.

   Sale sull’albero Mina ne La storia di Mina di Almond, per riflettere,
   sognare, scrivere e disegnare. L’albero è per Mina luogo di osservazione
   del mondo che la circonda – i nuovi vicini – e della vita degli uccelli
   che per lei rappresentano una sorta di magia evoluzionistica e il simbolo
   di come la natura nella sua perfezione sia riuscita nel volo.

     Mi piace il mio albero. Sarà un paio d’anni che vengo quassù. Mi
     arrampico fino a un ramo un po’ più in alto della mia testa e mi ci
     metto a cavalcioni con la schiena appoggiata al tronco… Qualche volta
     sto seduta qui per ore, a disegnare o a leggere o solo a pensare,
     guardare, ascoltare e divagare.

   L’albero per Mina è casa. Vi si arrampica senza problemi. E’ un pensatoio,
   un luogo di riflessione.

   È una scuola e da lì, guarda quel mondo che la considera strana.

   E’ il luogo dove progetta le sue attività straordinarie, ovvero tutta una
   serie di attività che potrebbero sembrare senza senso, ma che in realtà
   portano a vivere la vita con pienezza e a sentirla, tra queste

   Andate a dormire. Dormite volando. Volate dormendo.

   Salgono sull’albero Aglaia e l’adulta Bianca ne La casa sull’albero di
   Bianca Pitzorno e vi si stabiliscono. La fantasia galoppante della
   Pitzorno ci racconta un albero surreale e dai mille innesti tanto che è
   possibile mangiare qualsiasi frutto. Un serraglio di animali e umani si
   stabiliscono sull’albero delle due amiche.

   La casa sull'albero

   Perché salire sull’albero vuol dire uscire dal mondo delle regole adulte e
   allora tutto può succedere anche che una gatta impari a suonare il flauto,
   una cagna voli e cinguetti e dei neonati si esprimano in poesia

   L’albero è luogo di gioco e di sogni su cui costruire una casa, per i
   protagonisti di L’estate delle cicale di Janna Carioli.

   La casa è progettata con cura, costruita e arredata. Diventa luogo di
   sogni e di viaggi immaginari, perché da una casa sull’albero il lago può
   diventare il mare e i suoi abitati dei pirati o dei naufraghi.

   L'estate delle cicale

   Poi, un giorno tutto finisce a causa di un litigio. Gli animali che
   dell’albero sono i padroni si riappropriano dello spazio fino al giorno in
   cui, anni dopo, due ragazzini, spingendosi sui rami più alti la scoprono,
   si incontrano e la casa torna ad essere una nave pirata.

   Nelle splendide illustrazioni di Sonia MariaLuce Possentini, non vediamo
   né la casa né l’albero, ci siamo dentro.

   Ancora un albero, curato, amato, abbracciato e scalato è al centro del
   bellissimo romanzo di Angela Nanetti Mio nonno era un ciliegio.

   La voce narrante è quella di un ragazzino, Tonino, che racconta la sua
   vita attraverso il rapporto con il nonno Ottaviano che vive in campagna e
   che ha piantato un ciliegio in occasione della nascita della sua prima ed
   unica figlia, la madre del Tonino.

   Il ciliegio, che è stato chiamato Felice, cresce con la bambina e diviene
   compagno di giochi sul quale arrampicarsi. Apprendiamo tutto ciò grazie al
   racconto del protagonista che ci descrive vecchie foto.

   Tonino inizialmente è troppo piccolo per salire sull’albero, allora il
   nonno si toglie le scarpe, si mette il nipote sulle spalle e si arrampica.

   Mio nonno era un ciliegio

   Il rapporto tra il nonno e il ragazzo è fortemente legato al ciliegio.
   Quando il nonno non può arrampicarsi, il bambino si dondola sull’altalena
   e lo guarda lavorare nell’orto. Sarà il nonno ad insegnare al ragazzo ad
   ascoltare il respiro degli alberi.

   Il ciliegio diviene il simbolo di un passaggio di testimone dal nonno a
   Tonino e da quest’ultimo alla sorellina Corinna, nata quando Ottaviano è
   gravemente malato e dopo una crisi famigliare, quasi a simboleggiare una
   rinascita

   I miei amici mi hanno chiesto tante volte di salire, ma io ho detto sempre
   di no. Porterò solo Corinna sul ciliegio quando sarà più grande, e a lei
   insegnerò tutto quello che il nonno ha insegnato a me.

   In questo splendido romanzo l’albero è memoria, riparo, fonte di cibo e
   luogo di giochi. È anche qualcosa da proteggere. Uno dei momenti che più
   mi ha commosso leggendolo è quando il vecchio Ottaviano, durante una
   gelata tardiva, accende sotto l’albero dei fuochi per tenere in caldo le
   gemme. La natura va protetta, perché siamo noi.

        BIBLIOGRAFIA

        La casa sull’albero, Antonio Faeti, Einaudi Ragazzi 1999
        Gli alberi, Mario Lodi, catalogo della mostra omonima tenutasi nel 1999
        presso il Centro Culturale Santa Maria della Pietà a Cremona
        Oltre l’albero, Mandana Sadat, Artebambini 2004
        L’estate delle cicale, Janna Carioli, Illustrazioni di Sonia MariaLuce
        Possentini Bacchilega Junior 2016
        Storia di un albero, Emilie Vast, Gallucci 2012
        Il bambino che sognava l’infinito, Jean Giono, traduzione di Leopoldo
        Carra, illustrazioni di Spider, edizioni Salani 2000
        L’uomo che piantava gli alberi, Jean Giono, traduzione di Luigi Spagnol,
        illustrazioni di Simona Mulazzani, edizioni Salani 1996
        La storia di Mina, David Almond, traduzione a cura degli studenti della
        Scuola di Specializzazione in Traduzione Editoriale TuttoEuropa, Torino
        – corso 2009-2010 lingua inglese, Salani 2011
        La notte degli alberi, Roger Norman, traduzione di Beatrice Visconti,
        Illustrazioni di Franco Matticchio, edizioni Mondadori Junior 2001
        La casa sull’albero, Bianca Pitzorno, illustrazioni di Quentin Blake,
        edizioni Mondadori Junior 1994
        Mio nonno era un ciliegio, Angela Nanetti, illustrazioni Anna & Elena
        Balbusso, Edizioni Einaudi Ragazzi, Storie e Rime Oro 2013

    

   alberi albero nella letteratura per l'infanzia L’estate delle cicale La
   casa sull’albero La notte degli alberi La storia di Mina Mio nonno era un
   ciliegio Oltre l’albero Storia di un albero
     * * * *  [IMG]Una natura tanto contraffatta da non riconoscersi. La
   metamorfosi nella narrazione fiabesca.
   [IMG]Prof, posso consigliarle io un libro?

  You may also like

   [IMG]
   Interviste • Sentieri Naturali

A spasso con i libri selvaggi

   [IMG]
   Sentieri Naturali

Anemos. La forza del vento nella letteratura per...

   [IMG]
   Sentieri Naturali

Nuvole. Teatro del cielo

   [IMG]
   Sentieri Naturali

Natura: Ode all’infanzia

   [IMG]
   Libri calzanti • Sentieri Naturali

Natura matrigna e libri lussuregganti

   [IMG]
   Sentieri Naturali

La vera natura degli orsi

  sull'autore

    Carla Colussi

   Contastorie ed ex libraia, ha lavorato per anni nel Teatro Ragazzi. Oggi
   si occupa di storie e di formazione, collaborando con vari Enti e case
   editrici. Lavora da anni al progetto Officine su Ruote con l’obiettivo di
   portare in giro la riflessione sulla letteratura per ragazzi e la sua
   diffusione. Ha un blog: StorieGirandole.it. Con Francesca Tamberlani ha
   scritto Dentro e fuori le pagine, una guida su gli albi nella scuola
   dell’infanzia (Bacchilega Junior)

   View all posts

    Tag

   adolescenti albi illustrati Alessandra Starace Angela Catrani Babalibri
   Barbara Ferraro Beniamino Sidoti Carla Colussi Carla Ghisalberti confini
   Corraini David Almond divulgazione scientifica Donzelli Editoriale Scienza
   Fabian Negrin fiabe Francesca Mariucci Francesca Tamberlani fratelli e
   sorelle Fratelli Grimm fumetti giovani adulti Hans Christian Andersen Il
   Castoro Lapis lettura ad alta voce Logos mappe Marina Petruzio Matteo
   Biagi Mondadori narrativa natura Neil Gaiman Orecchio Acerbo paura
   picturebook Piemme scuola Suzy Lee tempo Topipittori Valeria Bodò Virginia
   Stefanini

    Archivi

   Archivi
   [ ] Seleziona mese
   [ ] luglio 2021
   [ ] gennaio 2021
   [ ] febbraio 2019
   [ ] dicembre 2018
   [ ] ottobre 2018
   [ ] settembre 2018
   [ ] luglio 2018
   [ ] giugno 2018
   [ ] maggio 2018
   [ ] aprile 2018
   [ ] marzo 2018
   [ ] dicembre 2017
   [ ] novembre 2017
   [ ] ottobre 2017
   [ ] settembre 2017
   [ ] luglio 2017
   [ ] giugno 2017
   [ ] maggio 2017
   [ ] aprile 2017
   [ ] marzo 2017
   [ ] febbraio 2017
   [ ] gennaio 2017
   [ ] dicembre 2016
   [ ] novembre 2016
   [ ] ottobre 2016
   [ ] settembre 2016
   [ ] luglio 2016
   [ ] giugno 2016
   [ ] maggio 2016
   [ ] aprile 2016
   [ ] marzo 2016
   [ ] febbraio 2016
   [ ] gennaio 2016
   [ ] dicembre 2015

    cerca

   _____________________ [ Submit ]

    Join Us

     * facebook
     * twitter
     * instagram
     * mail
     * Privacy e Cookie policy

   Quest'opera è distribuita con Licenza Creative Commons Attribuzione 4.0
   Internazionale. Tutti i contributi (testi, immagini e link) esterni al
   sito sono legati ai rispettivi © Libri Calzelunghe è un gruppo informale
   di discussione e scrittura; i singoli contributi rispecchiano le opinioni
   personali degli autori. Restyling web a cura di Barbara Ferraro e Filippo
   Secchi; logo di Tony Volino

     * Privacy e Cookie policy
