   Link: canonical
   Link: alternate x-default
   Link: alternate ar-ae
   Link: alternate en-gb
   Link: alternate es-es
   Link: alternate fr-fr
   Link: alternate ru-ru
   Link: alternate tr-tr
   Link: alternate it-it
   top of page

Chi siamo

   logo-ideal-verde.png
     * Home

     * Chi siamo

     * L'albero della Paulownia

     * Le piantagioni di Paulownia

     * Contatti

     * More

L'albero della Paulownia

    ​Cenni Storici

   1 - paulownia.jpg

   L’albero della paulownia (in latino paulowania), o paulonia, nel mondo
   anche conosciuto come Princess tree, Kiri tree, albero della vita, albero
   di Adamo, Empress tree, fox-glove tree, è una pianta decidua appartenente
   alla famiglia delle Paulowniaceae originaria della Cina e da secoli
   piantato altresì in Giappone (Kiri in giapponese significa “vita”), dove è
   considerato un albero sacro, portatore di felicità e prosperità, ad alto
   valore simbolico per la nazione (basti pensare che la paulownia è anche
   raffigurata su un moneta giapponese).

   2 - yen.jpg
   3 - Anna Pavlovna.jpg

   Agli inizi dell’800, il naturalista tedesco Philip Franz von Siebold, di
   ritorno da una visita in Giappone, fece ritorno in Europa portando con sé
   alcuni semi dell’albero Kiri, ed in omaggio di Anna Pavlovna Romanova,
   figlia di Paolo I Imperatore di Russia, la quale aveva finanziato la
   missione asiatica, decise di dare all’albero il nome di Paulownia, nome
   patronimico di Anna; in seguito anche i giapponesi iniziarono a chiamare
   il Kiri con il nome europeo di Paulownia.

    L'albero

   La paulownia, è un genere di pianta appartenente alla famiglia delle
   Paulowniaceae che comprende oltre 20 specie, tra le quali le più
   conosciute sono la tomentosa, la elongata, la fortunei, la kawakamii, la
   catalpifolia, la taiwaniana, la fargesii.

   Si tratta dell’albero con la crescita più rapida al mondo, con enormi
   foglie (fino a 80 cm di diametro), grandi fiori melliferi che possono
   presentarsi in diverse colorazioni, un’ampia corona, e che può superare
   abbondantemente 1 metro di diametro e raggiungere i 30 metri di altezza; 
   pur prediligendo terreni sciolti, profondi e ben drenanti, la paulownia si
   adatta a quasi tutti i tipi di terreni e climi, potendo resistere a
   temperature molto alte così come a climi rigidissimi. In Cina, paese dal
   quale come detto proviene la paulownia, l’albero viene coltivato su una
   superficie di oltre 2 milioni di ettari, sulla metà dei quali la
   coltivazione viene affiancata a quella di altre colture utilizzando gli
   spazi intrafila.

   Uno degli aspetti più interessanti della paulownia, è che in seguito ad
   ogni taglio, la pianta si rigenera, può essere tagliata diverse volte
   (dalle 4 alle 7-8) e sopravvivere anche fino a 100 anni; dopo ogni taglio,
   quindi, non sarà necessario ripiantare l’albero, che ricrescerà invece più
   vigoroso e più veloce usufruendo dell’apparato radicale sviluppatosi prima
   dei tagli precedenti.

   IMG-20200913-WA0001.jpg
   5 - il tronco.jpg

   Il legno di paulownia è molto chiaro, leggero e resistente, al punto che
   viene anche denominato “legno alluminio”; grazie alle sue caratteristiche
   uniche e straordinarie qualità, come meglio si vedrà in altra sezione,
   viene utilizzato per molteplici lavorazioni; la corteccia è liscia, di
   color grigio chiaro, e le foglie, che al primo anno sono molto grandi e
   fibrose, tendono a diventare più piccole nel corso della vita dell’albero.

   ​

   L’albero ha una fioritura primaverile che può durare oltre 2 mesi, con
   grandi fiori a campana che possono presentarsi di colore blu-lilla o
   bianco, di gradevole profumo e melliferi; la grande chioma e la rigogliosa
   fioritura rendono la pianta ideale per progetti di verde cittadino e
   parchi.

    

   Il sistema radicale della paulownia è formato da una radice a forma di
   ombrello che solitamente penetra il terreno fino ad una profondità massima
   di 1-1,5 metri, ed una radice fittonante che invece può raggiungere
   profondità fino a 8-9 metri; in ragione di tale sistema radicale, la
   paulownia viene spesso utilizzata al fine di assestare aree a rischio
   erosione, frane o smottamenti.

   Altra caratteristica peculiare della paulownia, è che in pratica non è
   soggetta ad attacchi di termiti, insetti e parassiti vari, elemento che ne
   rende semplice la coltivazione e non comporta l’utilizzo di prodotti
   chimici.

   Per quanto riguarda il contributo che la pianta può fornire all’ambiente,
   è dato consolidato che la paulownia sia l’albero con il maggior
   assorbimento di anidride carbonica nel mondo.

   Per quelle che sono le caratteristiche più importanti, vale la pena qui di
   seguito spendere alcune parole, in particolar modo con riguardo a:

    

   ADATTABILITÀ A TERRENI E CLIMI

   Come detto, e come meglio verrà descritto nella apposita scheda, la
   paulownia si adatta a diversi tipi di terreni e diversi climi. Per quanto
   riguarda i terreni, la pianta, pur prediligendo quelli leggeri, profondi e
   drenanti, cresce in qualsiasi tipo di terreno; per quanto concerne le aree
   climatiche e le temperature, alcuni cloni di paulownia resistono a
   temperature fino a +45 e -30 gradi celsius, ed hanno altresì un’ottima
   resistenza alla siccità.

   E’ però di tutta evidenza, che in caso di piantagioni commerciali,
   dovranno preferirsi terreni e condizioni climatiche particolarmente
   favorevoli, al fine di ottimizzare il ritorno dell’investimento iniziale
   (si veda in tal senso il paragrafo “condizioni ottimali di crescita”).

   RAPIDA CRESCITA

   Come detto, la paulownia è l’albero con la crescita più rapida al mondo.
   In condizioni ideali, e con adeguata cura della piantagione, i migliori
   cloni di paulownia possono raggiungere e superare i 35 cm di diametro ed i
   15 metri di altezza in 4-5 anni. In ogni caso, ai fini di una piantagione
   commerciale, è sempre opportuno considerare un periodo di 6-7 anni prima
   di arrivare al primo taglio utile, in modo da raggiungere dimensioni di
   tronco avente adeguato valore commerciale su almeno l’80-90% delle piante.

   galleria (6).jpg

   IL LEGNO DI PAULOWNIA

   Dall’albero di paulownia si ricava un bellissimo legno a grana dritta, di
   colore chiaro, molto leggero ma con un incomparabile rapporto
   peso/resistenza, che lo ha portato ad ottenere la definizione di legno
   alluminio.

   Il legno è dotato di straordinarie proprietà, che lo rendono unico; tra
   queste vale la pena ricordare le seguenti:

     * Leggerezza: alcuni cloni di paulownia pesano molto meno di 300 kg al
       metro cubo

     * grandissima stabilità dimensionale

     * ottime proprietà isolanti (fonoassorbenti e di isolamento termico,
       elettrico e igroscopico)

     * resistenza al fuoco; il legno di paulownia brucia ad oltre 400 gradi
       centigradi

     * idrorepellenza: il legno ha un bassissimo assorbimento di umidità, e
       di conseguenza anche esposto ai più diversi agenti atmosferici, non
       muta forma e dimensione, e non si decompone

     * resistenza ai parassiti: l’alto valore dei tannini contenuti nel suo
       legno, rende la paulownia quasi inattaccabile da termiti ed altri
       parassiti

     * assenza di nodi: il tronco della paulownia, se correttamente
       cresciuto, risulta perfettamente diritto e privo di nodi

     * resistenza alla torsione, alla compressione ed alla flessione: il
       legno di paulownia presenta un indice di resistenza alla compressione
       che supera i 280 kg per cm2
        

   Per tutte le caratteristiche di cui sopra, è evidente come il legno di
   paulownia possa essere utilizzato per le più diverse applicazioni, come si
   vedrà in seguito.

   galleria (7).jpg

   LE FOGLIE

   Le foglie della paulownia, che al primo anno sono molto grandi e fibrose
   (possono raggiungere 80-90 cm di larghezza), tendono a diventare più
   piccole nel corso della vita dell’albero; sono ricche di proteine (fino ad
   oltre il 20%) e di microelementi, con buona digeribilità. Per questi
   motivi le foglie sono spesso utilizzate nell’alimentazione animale
   (bovini, ovini, caprini), ma vengono altresì sovente utilizzate per la
   produzione di biocombustibili.

   I FIORI

   I fuori della paulownia sono caratterizzati dalla loro grandezza e dalla
   forma a campana; la fioritura primaverile può durare oltre 2 mesi ed i
   fiori possono presentarsi di colore blu-lilla o bianco, di gradevole
   profumo. Dai fiori di paulownia si ricava un miele pregiato, ed una
   piantagione può produrre oltre 500 kg di miele per ettaro.

   galleria (8).jpg

   ASPETTI AMBIENTALI

   L’ASSORBIMENTO DI CO2

   La paulownia aiuta a pulire l'aria inquinata da gas nocivi e particelle,
   che raggiungono concentrazioni elevate, soprattutto nelle grandi città
   industriali. La paulownia assorbe fino a 10 volte più CO2 di qualsiasi
   altra specie di albero al mondo, rilasciando grandi quantità di O2
   attraverso la fotosintesi. Ogni acro (meno di mezzo ettaro) di alberi può
   assorbire dall’aria 13 tonnellate di particelle e gas nocivi CO2 ogni
   anno, e rilasciare circa 13 libbre di ossigeno al giorno, contribuendo a
   purificare l’aria da agenti inquinanti. Tutto ciò è reso possibile dalle
   grandi foglie dell'albero Paulownia che, per questa ragione, può essere
   descritta come il "polmone verde" delle nostre città. Le aziende e le
   industrie che, per le loro attività, emettono sostanze inquinanti, possono
   ricevere (free allocation) i cosiddetti “carbon credit” (o “quote di
   emissione”), al fine di compensare le proprie emissioni di CO2; inoltre,
   le aziende possono acquistare tali quote sul mercato ETS, come fossero un
   qualsiasi asset finanziario.

    

   BONIFICA DI TERRENI

   La paulownia è un albero dotato di grande adattabilità, capace di crescere
   anche in terreni inquinati da metalli pesanti e sostanze tossiche.
   Assorbendo queste sostanze, contribuisce pertanto a bonificare terreni che
   sarebbero difficilmente utilizzabili per altre colture, purificandone il
   suolo e le acque al suo interno. Le grandi foglie, inoltre, una volta
   cadute fertilizzano il suolo ed arricchiscono il terreno di humus
   naturale.

    

   MESSA IN SICUREZZA DI AREE A RISCHIO

   Grazie al suo apparato radicale, la paulownia viene spesso utilizzata
   nella lotta contro l’erosione dei suoli, al fine di assestare aree a
   rischio frane e smottamenti.

   logo-ideal-verde.png

      Cell: +39 347.2112728
      Whatsapp: +39 3488574237

      Mail: info@paulowniaitaly.com

   logo-ideal-verde.png

   Udine - ITALY

   Home                    Chi siamo                                 
     L'albero della Paulownia                  Le piantagioni di Paulownia   
                      Contatti

   Le tecniche di propagazione

   Le nostre proposte

   I nostri servizi

   Gli utilizzi della Paulownia

   Condizioni per la crescita

   La tua piantagione chiavi in mano

   © Copyright
     * LinkedIn - Bianco Circle
     * White Facebook Icon

   © 2023 www.paulowniaitaly.com - Paulownia Italy P.IVA 01962820300 - Sede
   Legale: Pasian di Prato (UD) - Made with Passion by Edoardo

   bottom of page
