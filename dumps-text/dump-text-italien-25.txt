   Link: alternate
   Link: canonical
   Link: license

                                Albero di Natale

   Da Wikipedia, l'enciclopedia libera.
   Vai alla navigazione Vai alla ricerca
   Disambiguazione – Se stai cercando altri significati, vedi Albero di
   Natale (disambigua).
   [IMG]Un albero di Natale

   L'albero di Natale è un simbolo allestito in casa o in luoghi pubblici
   durante il periodo natalizio, solitamente una conifera sempreverde come un
   abete o un pino (o una sua imitazione in alluminio) che viene decorato con
   luci natalizie, palline, festoni, fiocchi e spesso una stella (che ricorda
   la stella di Betlemme^[1]) in cima.^[2]^[3] Originario della Germania e
   associato a san Bonifacio,^[4]^[5]^[6] è una delle più diffuse usanze
   della celebrazione del Natale in molti paesi. Un tempo l'albero era sempre
   di origine naturale, di solito un piccolo abete che veniva tagliato nel
   bosco e portato in casa come addobbo natalizio. In epoca industriale
   iniziarono il commercio degli abeti coltivati e degli abeti di materiale
   plastico, in vari formati e colori.^[7]

   L'abete può essere portato in casa o tenuto all'aperto, viene preparato
   qualche giorno o qualche settimana prima di Natale e rimosso dopo
   l'Epifania. Nelle grandi città è d'uso abbellire una delle piazze
   principali con un grande abete.

   Quando l'albero viene collocato in casa, è tradizione in Italia che nei
   pressi o ai suoi piedi venga collocato anche il presepe, come pure siano
   collocati anche i regali di Natale ben impacchettati, in attesa del giorno
   della festa in cui potranno essere aperti.

   Nella tradizione milanese l'albero di natale viene preparato a
   sant'Ambrogio, patrono di Milano, il 7 dicembre; mentre nella tradizione
   barese è allestito a san Nicola, patrono di Bari, il 6 dicembre. Un'altra
   usanza ne prevede la preparazione l'8 dicembre, ovvero durante la
   festività cattolica dell'Immacolata Concezione.

   L'immagine dell'albero come simbolo dell'axis mundi che collega il Cielo
   supremo sede della Divinità (specificamente la stella polare) e la Terra,
   ha origini molto antiche e trova riscontri in diverse religioni.^[8]

Indice

     * 1 Tipi di alberi usati
     * 2 Ornamenti
          * 2.1 Il puntale
          * 2.2 Le luci dell'albero natalizio
          * 2.3 La produzione di massa delle decorazioni natalizie
     * 3 Storia
          * 3.1 Origine e significato
          * 3.2 Diffusione in Europa e nel mondo
     * 4 La coltivazione dell'albero di Natale
          * 4.1 Impatti culturali della coltivazione
     * 5 Il Chichilaki
     * 6 Alberi natalizi famosi
          * 6.1 Stati Uniti
               * 6.1.1 L'albero del Centro Commerciale di Anthem
               * 6.1.2 L'albero della città di Boston
               * 6.1.3 L'albero della città di Chicago
               * 6.1.4 L'albero della città di Los Angeles
               * 6.1.5 L'albero della città di Milwaukee
               * 6.1.6 L'albero della città di Washington
               * 6.1.7 L'albero del Rockefeller Center a New York
          * 6.2 Europa
               * 6.2.1 L’albero di Natale di Piazza San Pietro
               * 6.2.2 L'albero della città di Londra
               * 6.2.3 L'albero della città di Bruxelles
               * 6.2.4 L'Albero di Natale di Gubbio
     * 7 Galleria di immagini
     * 8 Note
     * 9 Voci correlate
     * 10 Altri progetti
     * 11 Collegamenti esterni

Tipi di alberi usati[modifica | modifica wikitesto]

   In genere per l'albero di Natale in Italia si usa un peccio (Picea abies)
   detto anche abete rosso; mentre nell'Europa Centrale e nei Paesi nordici è
   comune oltre la "Picea abies", l'uso di abeti (Abies alba o Abies
   nordmanniana); più raramente si usano pini o altre conifere sempreverdi,
   ma possono essere usati anche altri tipi di albero, come per esempio
   Magnolia grandiflora.

   Nel mondo moderno ha una grande diffusione (certamente preponderante nel
   mondo occidentale) l'uso di alberi artificiali (i primi alberi di Natale
   artificiali non verdi ad avere successo commerciale su vasta scala sono
   stati quelli in alluminio). Oltre a risultare pratici ed economici, gli
   alberi artificiali garantiscono soprattutto la salvezza di molte conifere
   che verrebbero usate come alberi di Natale e rappresentano l'unica
   soluzione per coloro che soffrono di allergia alle conifere. Esistono
   alberi artificiali di tutte le dimensioni, da quelli con proporzioni
   realistiche a quelli "da tavolo", di poche decine di centimetri d'altezza.

Ornamenti[modifica | modifica wikitesto]

   [IMG]Decorazione a forma di sfera (pallina) in un albero di natale.

   Fra gli ornamenti più diffusi con cui addobbare gli alberi di Natale si
   possono citare le caratteristiche palline (quelle più diffuse sono
   sferiche, poi ne esistono innumerevoli varianti, per esempio coniche, a
   forma di campanella, di pigna e così via), realizzate in vetro soffiato o
   altri materiali generalmente ricoperti da una vernice colorata e
   riflettente o spruzzate d'argento, oro, o bianco. Spesso si usano anche
   fiocchi colorati di tessuto; sono molto diffusi i festoni e i fili
   perlati. File di miniluci elettriche hanno progressivamente sostituito nel
   Novecento l'uso di candele posizionate sui rami; sono di solito colorate o
   intermittenti, e tendono a ricordare luci fatate (specialmente se la loro
   luce è riflessa è diffusa dai festoni o dalle altre decorazioni, o dai
   rami stessi dell'albero). Fra i gadget in commercio già da diversi anni,
   si stanno diffondendo le file di luci elettriche musicali, che
   riproducono, talvolta in sincronia con l'intermittenza, tradizionali
   musiche natalizie come Jingle Bells , White Christmas o All I Want for
   Christmas Is You di Mariah Carey. La cima dell'albero è in genere
   arricchita da un puntale, in genere simile alle palle per colore,
   materiale e tipo di decorazioni, molto spesso a forma di stella, con
   riferimento alla stella cometa. Alcuni spruzzano sui rami dell'albero
   diversi generi di neve artificiale. Si usano inoltre altre decorazioni di
   vario tipo (pupazzi di Babbo Natale, stelle ecc.) da appendere sui rami.

   Fra le decorazioni meno comuni ma dotate di una certa tradizione, si
   possono ricordare la frutta secca; certi tipi di frutta colorata come le
   arance; i biscotti allo zenzero; le decorazioni in pasta di sale o
   marzapane; piccoli personaggi (Babbo Natale, angeli, renne e così via), o
   giocattoli. Talvolta non vi è alcun limite alla creatività di chi addobba
   l'albero, che può quindi essere, pur nella tradizione, estremamente
   "personale". Non è inconsueto, per esempio, che oggetti dotati di un forte
   valore emotivo (per esempio donati da persone care) vengano collocati in
   particolari "posizioni d'onore" sull'albero, a prescindere da
   considerazioni strettamente estetiche.

   Fra i colori più tradizionali delle decorazioni natalizie si devono
   probabilmente citare il rosso, l'oro, il verde e l'argento, ma tutti i
   colori sono ammessi e utilizzati.

  Il puntale[modifica | modifica wikitesto]

   Il puntale (in inglese tree-topper) è quell'elemento decorativo che viene
   posto sulla punta dell'albero natalizio.

   Nonostante esistano tantissimi tipi di puntale diversi per forma, genere e
   colore, il puntale tradizionale è quello composto da un angelo, che vuole
   rappresentare l'angelo Gabriele durante la sua visita alla casa della
   Vergine Maria per annunciare il prossimo concepimento. È certo che questo
   genere di puntale fu molto comune durante il periodo Vittoriano, ed in
   particolar modo nel Regno Unito. La Rivista Illustrata delle Notizie di
   Londra pubblicò una fotografia della Regina Vittoria, del Principe Alberto
   e della loro famiglia attorno ad un albero natalizio coronato da un
   puntale a forma di angelo. La notevole influenza della Regina, anche in
   ambito modaiolo e culturale, fece sì che l'angioletto divenisse il puntale
   più comune nelle case dei cittadini inglesi.

   Successivamente si sono anche iniziati a utilizzare dei puntali a forma di
   stella, che vogliono rappresentare la Stella Cometa che i Re Magi
   seguirono per raggiungere la grotta della Natività.

  Le luci dell'albero natalizio[modifica | modifica wikitesto]

   Lo stesso argomento in dettaglio: Luci natalizie.
   [IMG]Piazza Portanova, centro storico di Salerno, Natale 2008

   Oltre alle palle colorate e agli addobbi, una peculiarità dell'albero
   natalizio sono le luci elettriche, che vengono poste tutto attorno
   all'albero al fine di creare un gradevole effetto di luci colorate.

   La tradizione di utilizzare lucine elettriche è figlia di una più antica
   tradizione tedesca; quella di addobbare il proprio albero natalizio con
   delle candele, la cui luce era metafora di "Cristo come luce del mondo".

   La diffusione delle luci alimentate ad elettricità è tuttavia stato un
   percorso lungo. Comunemente, lo statunitense Edward H. Johnson è
   considerato il padre dell'albero natalizio come lo conosciamo.
   Quest'ultimo, socio del famoso inventore Thomas Edison, utilizzò per la
   prima volta delle luci elettriche per addobbare l'albero della propria
   abitazione nel 1885. La notizia è giunta sino ai giorni nostri grazie ad
   un articolo che, per l'occasione, fu pubblicato su un quotidiano di
   Detroit.

   Appena dieci anni dopo, nel 1895, anche la Casa Bianca si dotò del proprio
   albero natalizio addobbato con luci elettriche.

   La prima azienda a produrre stringhe luminose per i cittadini fu invece la
   General Electric Co. di Harrison, nel New Jersey. Tuttavia, a causa degli
   allora alti costi di produzione dell'energia elettrica, la quasi totalità
   dei cittadini continuò a preferire le classiche candele di cera per
   addobbare i propri alberi casalinghi, e solo a partire dal 1940 si assiste
   a una graduale sostituzione delle candele con luci elettriche.

  La produzione di massa delle decorazioni natalizie[modifica | modifica
  wikitesto]

   Gli Stati Uniti d'America sono stati il primo paese al mondo a
   "massificare" la produzione e la vendita di ornamenti per gli alberi
   natalizi.

   Tra i primi produttori in assoluto vi fu William DeMuth, di New York, che
   nel 1870 iniziò a produrre in serie delle palline sferiche in vetro a tema
   natalizio. Da quel momento e sino a circa il 1910, decine di piccole
   attività sorsero in giro per gli Stati Uniti, sino a quando il colosso dei
   supermercati americani Woolworth's decise di immettere nel proprio listino
   le decorazioni natalizie, divenendo così il primo rivenditore a livello
   nazionale.

   Il primato di Woolworth's resiste ancora nel ventunesimo secolo, con un
   giro di affari annuale di circa 25 milioni di dollari e un potenziale di
   vendita di circa 200.000 pezzi per singolo articolo presente in listino.

Storia[modifica | modifica wikitesto]

  Origine e significato[modifica | modifica wikitesto]

   Lo stesso argomento in dettaglio: Culto dell'albero.
   [IMG]San Bonifacio abbatte l'albero di Thor in'un'incisione di Bernhard
   Rode.

   Una leggenda fa risalire l'usanza al 724, quando nel territorio della
   tribù germanica dei Catti, presso l'attuale Fritzlar, il missionario
   anglosassone Winfrid - poi conosciuto come San Bonifacio - abbattè a colpi
   d'ascia una quercia sacra al dio Thor con l’intento di fermare i sacrifici
   umani che vi avvenivano e convertire quei popoli al cristianesimo e al suo
   posto crebbe un'abete triangolare, che fu associato alla figura di Gesù
   Cristo come simbolo di immortalità e della Trinità (vista la
   forma).^[9]^[10]^[1]^[11]

   Alla base dell'albero natalizio ci sono tuttavia gli antichissimi usi,
   tipici di varie culture, di adorare o di avere alberi sacri, come gli
   Alberi del Paradiso con nastri e oggetti colorati, fiaccole, piccole
   campane, animaletti votivi, e la credenza che le luci, che li
   illuminavano, corrispondessero ad altrettante anime. Allo stesso modo
   venivano ornati anche i vari Alberi cosmici con simboli del Sole, della
   Luna, dei pianeti e delle stelle. In particolare l'abete era sacro a
   Odino, potente dio dei Germani.^[12]

   Gli abitanti dell'estremo Nord dell'Europa, per esempio, dove il sole
   “spariva” per settimane nel pieno dell'inverno, nella settimana precedente
   e successiva al giorno con la notte più lunga, officiavano le solennità
   per auspicare il ritorno del sole e credevano che l'abete rosso fosse in
   grado di esprimere poteri magici, poiché non perdeva le foglie nemmeno nei
   geli dell'inverno: alberi di abete venivano tagliati e portati a casa,
   decorati con frutti, ricordando la fertilità che la primavera avrebbe
   ridato agli alberi. I Romani usavano decorare le loro case con rami di
   pino durante le Calende di gennaio.

   Nel Medioevo i culti pagani vennero generalmente intesi come una
   prefigurazione della rivelazione cristiana. Oltre a significare la potenza
   offerta alla natura da Dio, l'albero divenne quindi simbolo di Cristo,
   inteso come linfa vitale, e della Chiesa, rappresentata come un giardino
   voluto da Dio sulla terra^[13]. Nella Bibbia il simbolo dell'albero è
   peraltro presente più volte e con più significati, a cominciare
   dall'Albero della vita posto al centro del paradiso terrestre (Genesi,
   2.9^[14]) per arrivare all'albero della Croce, passando per l'Albero di
   Jesse^[15]. L'albero natalizio ha una valenza cosmica che lo collega alla
   rinascita della vita dopo l'inverno e al ritorno della fertilità della
   natura. L'albero cosmico o albero della vita è stato anche associato alla
   figura salvifica di Cristo e alla croce della Redenzione, fatta appunto di
   legno. Secondo una pia leggenda, il legno della croce sarebbe stato
   ricavato da un ramoscello dell'Albero della Vita del Paradiso Terrestre
   che l'arcangelo Michele avrebbe donato a Set per portare conforto al padre
   Adamo moribondo.^[16] L'abete, sin dall'epoca egizia è stato posto in
   relazione con la nascita del dio di Biblo, dai Greci fu consacrato ad
   Artemide, protettrice delle nascite e sempre dai Greci era ritenuto
   simbolo della rinascita rappresentata dal nuovo anno.^[17] Sarà poi
   venerato dai popoli dell'Asia settentrionale e, in particolare, dai Celti
   e dai Germani che lo associavano alla nascita del fanciullo divino e a sua
   volta alla festività del solstizio invernale. Per il Cristianesimo l'abete
   diventò simbolo di Cristo e della sua immortalità.^[18]

   [IMG]Il grande albero di Natale allestito in piazza San Pietro a Roma
   (2011)

   La tradizione dell'albero di Natale, così come molte altre tradizioni
   natalizie correlate, è sentita in modo particolare nell'Europa di lingua
   tedesca (si veda per esempio l'usanza dei mercatini di Natale), sia
   cattolica che protestante, sebbene sia ormai universalmente accettata
   anche nel resto del mondo cattolico (che spesso lo affianca al
   tradizionale presepe). A riprova di questo, esiste anche la tradizione,
   introdotta durante il pontificato di Giovanni Paolo II, di allestire un
   grande albero di Natale nel luogo cuore del Cattolicesimo mondiale, piazza
   San Pietro a Roma. D'altronde un'interpretazione allegorica fornita dai
   cattolici spiega l'uso di addobbare l'albero come una celebrazione del
   legno (bois, in francese è sia inteso come "albero" sia come "legno") in
   ricordo della Croce che ha redento il mondo (Padre Thomas Le Gal); si noti
   la similitudine dell'albero con il pilastro cosmico chiamato Yggdrasill
   dalla mitologia nordica, fonte della vita, delle acque eterne, cui è
   vincolato il destino degli uomini: similitudini queste sincreticamente
   assorbite nel culto cristiano che celebra l'albero di Natale e la Croce
   stessa. La similitudine tra albero sacro e Croce fu usata anche dai
   missionari cristiani tra l'VIII e X secolo per convertire i popoli
   germanici dell'Europa centro-settentrionale.

   Il teologo luterano Oscar Cullmann sostiene che l'albero di Natale
   accoglie, certamente, i miti dell'albero, simbolo del rinnovarsi della
   vita, delle antiche genti europee (e asiatiche, amerinde ecc.), ma
   direttamente esso trae la sua origine dagli alberi innalzati, e ornati di
   frutti e altri simboli cristiani, davanti alle cattedrali cristiane:
   durante queste cerimonie, quasi liturgiche, si mettevano in scena episodi
   biblici.

   Alle origini dell'usanza si può però trovare anche un gioco religioso
   medioevale celebrato proprio in Germania il 24 dicembre, il "gioco di
   Adamo e di Eva" (Adam und Eva Spiele), in cui venivano riempite le piazze
   e le chiese di alberi di frutta e simboli dell'abbondanza per ricreare
   l'immagine del Paradiso. Successivamente gli alberi da frutto vennero
   sostituiti da abeti poiché questi ultimi avevano una profonda valenza
   "magica" per il popolo. Avevano specialmente il dono di essere
   sempreverdi, dono che secondo la tradizione gli venne dato proprio dallo
   stesso Gesù come ringraziamento per averlo protetto mentre era inseguito
   da nemici. Non a caso, sempre in Germania, l'abete era anche il posto in
   cui venivano posati i bambini portati dalla cicogna.

  Diffusione in Europa e nel mondo[modifica | modifica wikitesto]

   [IMG]L’albero di Natale di Martin Lutero (1860), incisione di J.
   Bannister.

   L'uso moderno dell'albero nelle celebrazioni pubbliche nasce, secondo lo
   storico amatoriale livone Friedrich Amelung, a Tallinn, in Estonia, nel
   1441,^[19] quando fu eretto un grande abete nella piazza Raekoja, la
   piazza del Municipio, attorno al quale giovani scapoli, uomini e donne,
   ballavano insieme alla ricerca dell'anima gemella. Anche la città di Riga,
   in Lettonia, è fra quelle che si proclamano sedi del primo albero di
   Natale della storia (vi si trova una targa scritta in otto lingue, secondo
   cui il "primo albero di Capodanno" fu addobbato nella città nel 1510).
   Entrambe le rivendicazioni in realtà sono probabilmente errate e non si
   trattava con certezza di alberi^[20]^[21].

   Secondo altre fonti^[22] l'albero di Natale come è conosciuto sarebbe
   originario della regione di Basilea in Svizzera dove se ne trovano tracce
   risalenti al XIII secolo.

   L'usanza, originariamente intesa come legata alla vita pubblica, entrò
   nelle case a partire dal XVI secolo^[10]. Ingeborg Weber-Kellermann,
   professoressa di etnologia a Marburgo, ha identificato, fra i primi
   riferimenti storici alla tradizione, una cronaca di Brema del 1570,
   secondo cui un albero veniva decorato con mele, noci, datteri e fiori di
   carta^[10]. La leggenda vuole che sia stata una trovata del fondatore del
   protestantesimo, Martin Lutero, rimasto incantato da un abete nel bosco la
   notte di Natale tanto da portarlo a casa propria dai suoi bambini come
   simbolo della nascita di Cristo, e agli inizi del XVIII secolo era già
   pratica comune in tutte le città della Renania^[23]. L'uso di candele per
   addobbare i rami dell'albero è attestato già in quel secolo e la leggenda
   ne attribuisce l'origine pure a Lutero, che con esse volle simboleggiare
   le stelle create da Dio.^[23]

   Per molto tempo, la tradizione dell'albero di Natale rimase tipica delle
   regioni a nord del Reno, mentre era meno diffusa nelle regioni germaniche
   più a sud, dove i cattolici lo consideravano un uso protestante. Furono
   gli ufficiali prussiani, dopo il Congresso di Vienna, a contribuire alla
   sua diffusione negli anni successivi. A Vienna l'albero di Natale apparve
   nel 1816, per volere della principessa Henrietta von Nassau-Weilburg, ed
   in Francia nel 1840, introdotto da Elena di Meclemburgo-Schwerin duchessa
   d'Orléans. Nei primi anni del secolo, inoltre, in Svizzera e Germania si
   iniziò a produrre e a commerciare gli alberi di Natale, che divennero così
   parte del consumismo.

   [IMG]Illustrazione raffigurante la regina Vittoria, il principe Alberto e
   i loro bambini mentre ammirano il Reale Albero di Natale nel dicembre
   1848.

   Un contributo decisivo alla sua diffusione venne anche dalla Gran
   Bretagna: a metà del XIX secolo, infatti, il principe Alberto di
   Sassonia-Coburgo-Gotha, marito della regina Vittoria, date le sue origini
   germaniche volle introdurre nelle proprie residenze l'uso a lui familiare
   dell'albero di Natale; la novità si estese presto come una moda in tutto
   il Regno Unito, e da lì a tutto il mondo anglosassone.^[24]

   Il primo albero di Natale elettricamente illuminato fu creato da Edward H.
   Johnson, un socio dell'inventore Thomas Edison. Mostrò con orgoglio il suo
   albero di Natale, che era cablato a mano con 80 lampadine a incandescenza
   elettriche rosse, bianche e blu, da una misura simila a noce, il 22
   dicembre 1882 nella sua casa sulla Fifth Avenue a New York City.^[25] Nel
   1895, il presidente degli Stati Uniti Grover Cleveland sponsorizzò con
   orgoglio alla Casa Bianca il primo albero di Natale illuminato
   elettricamente con centinaia di lampadine elettriche multicolori.^[26]

   In Italia la prima ad addobbare un albero di Natale fu la regina
   Margherita nella seconda metà dell'Ottocento al Quirinale, e da lei la
   moda si diffuse velocemente in tutto il Paese: non a caso l'albero di
   Natale è una delle poche tradizioni straniere ad essere arrivate in Italia
   prima della sua diffusione, di tipo più consumistico, del secondo
   dopoguerra.

   Nei primi anni del Novecento gli alberi di Natale hanno conosciuto un
   momento di grande diffusione, diventando gradualmente quasi immancabili
   nelle case dei cittadini sia europei che nordamericani, e venendo a
   rappresentare il simbolo del Natale probabilmente più comune a livello
   planetario. Nel dopoguerra il fenomeno ha acquisito una dimensione
   commerciale e consumistica senza precedenti, che ha fatto dell'albero di
   Natale un potenziale status symbol e ha dato luogo, insieme alle
   tradizioni correlate, alla nascita di una vera e propria industria
   dell'addobbo natalizio.

La coltivazione dell'albero di Natale[modifica | modifica wikitesto]

   Lo stesso argomento in dettaglio: Produzione degli alberi di Natale.

   Coltivare pini, abeti rossi ed abeti sempreverdi da vendere durante le
   festività natalizie è un'attività lavorativa ben radicata nei paesi
   anglofoni, in particolar modo negli Stati Uniti d'America e in Canada.

   La prima azienda specializzata nella coltivazione di alberi natalizi
   nacque nel 1901 negli Stati Uniti, più precisamente nello Stato del New
   Jersey^[27]. Tuttavia sino a circa il 1940 la quasi totalità dei cittadini
   americani continuò, durante le festività, a tagliare i propri alberi dalle
   foreste. Questo poiché, nell'immaginario collettivo di allora, gli alberi
   coltivati dalle aziende private erano percepiti come alberi di medio-bassa
   qualità. Tale visione è poi gradualmente cambiata con il procedere del XX
   secolo, soprattutto grazie alle innovazioni colturali e tecnologiche
   avvenute nel settore agricolo.

   A partire dal 1950 si è poi assistito a un costante aumento delle aziende
   attive in questo settore, sospinte soprattutto da una sempre maggiore
   domanda, anche a seguito della crescente urbanizzazione della popolazione
   statunitense.

   Sino all'inizio degli anni '80 il mercato degli alberi natalizi vide una
   continua espansione, per poi iniziare lentamente a contrarsi sul finire
   dello stesso decennio. Ciononostante, circa il 98% degli alberi natalizi
   vivi venduti in giro per il mondo provengono da aziende di coltivazione
   specializzate^[senza fonte].

  Impatti culturali della coltivazione[modifica | modifica wikitesto]

   [IMG]Alberi natalizi in vendita provenienti da una coltivazione
   specializzata

   Con il passare dei decenni visitare queste aziende nel periodo pre
   natalizio è divenuta una vera e propria tradizione americana, con le
   stesse aziende che hanno favorito ed incoraggiato il più possibile questa
   tendenza.

   Per esempio nello Stato del Minnesota, è una vera tradizione familiare
   quella di scattarsi delle fotografie sotto gli alberi natalizi, appena
   prima di essere acquistati. Le famiglie possono inoltre "prenotare" degli
   alberi per gli anni a venire, che saranno tagliati solo quando
   l'acquirente sarà soddisfatto della grandezza dell'albero.

   Esistono poi aziende che, servendo intere famiglie per generazioni, sono
   divenute dei veri e propri punti di riferimento per le festività di molti
   cittadini.

   Tra le molte opportunità offerte da queste aziende, vi è anche quella di
   poter tagliare da sé l'albero natalizio prescelto. Ma non solo: durante il
   periodo natalizio, all'interno di queste coltivazione, non è inusuale
   trovare la casa di Babbo Natale, dove oltre alle fotografie e alle
   letterine portate dai bambini viene anche offerto ai visitatori del sidro
   di mele o della cioccolata calda. In alcune delle aziende più grandi si
   organizzano anche delle corse su slitte trainate da cani o cavalli.

   Le imprese coltivatrici si sono quindi aperte al pubblico, ed hanno
   affiancato alla propria attività commerciale una sfera del tutto
   emozionale, maggiormente accattivante per le famiglie che intendono
   raggiungere con i propri prodotti.

   Contrariamente a quanto si possa credere, negli Stati Uniti ci sono delle
   associazioni che sostengono l'utilizzo di alberi natalizi vivi, rispetto a
   quelli artificiali. Per esempio la National Christmas Tree Association
   (NCTA) ha dichiarato che ogni ettaro di alberi natalizi in coltivazione
   produce giornalmente una quantità di ossigeno bastevole per circa 39
   persone, e che la produzione americana (circa 200.000 ettari) produce
   ossigeno giornaliero per circa 9 milioni di cittadini^[28].

Il Chichilaki[modifica | modifica wikitesto]

   Lo stesso argomento in dettaglio: Chichilaki.

   Il Chichilaki è un particolare tipo di albero di Natale, prodotto in
   Georgia sfogliando rami di nocciolo o di noce, ottenendo così un ramo con
   delle fronde arricciate molto leggere, a cui vengono attaccati frutti
   secchi.

Alberi natalizi famosi[modifica | modifica wikitesto]

  Stati Uniti[modifica | modifica wikitesto]

    L'albero del Centro Commerciale di Anthem[modifica | modifica wikitesto]

   La cittadina di Anthem, in Arizona, è famosa per ospitare annualmente
   all'interno del proprio centro commerciale l'albero natalizio vivo più
   alto degli Stati Uniti d'America. Nel 2015 l'albero aveva la considerevole
   altezza di 35 metri.

    L'albero della città di Boston[modifica | modifica wikitesto]

   [IMG]L'albero natalizio di Boston nel 2010

   La città di Boston ospita e addobba il proprio albero natalizio dal
   lontano 1941, e dal 1971 è donato annualmente all'amministrazione comunale
   da dei ricchi cittadini residenti nella Nuova Scozia, in Canada. La scelta
   dell'albero da donare è un procedimento complesso che prevede addirittura
   la formazione temporanea di un team di specialisti, i quali nei mesi
   antecedenti il Natale hanno il compito di stilare una lista di papabili
   alberi da destinare al taglio. L'attività di censimento e compilazione
   inizia generalmente nei mesi di giugno e luglio. A tal fine il
   Dipartimento delle Risorse Naturali della Nuova Scozia ha stilato un
   vademecum per selezionare al meglio l'albero da tagliare. Per esempio
   l'albero non deve superare l'altezza di 16 metri e non deve provenire da
   un'azienda di coltivazione privata, ma deve essere tagliato nella
   foresta^[29].

   Il giorno del taglio dell'albero si svolge una vera e propria cerimonia
   che vede la presenza di decine di scolaresche locali, del console degli
   Stati Uniti in Nuova Scozia e della Polizia Montana Canadese^[30].

   Dopo il taglio l'albero viaggia per circa 1200 km prima di giungere a
   Boston. Parte del viaggio è fatto su un apposito camion, la restante parte
   avviene invece a bordo di un traghetto^[31].

   Non appena entrato a Boston l'albero viene simbolicamente "scortato" dalla
   Polizia cittadina, durante una piccola parata per le vie cittadine a cui
   assistono numerose scolaresche^[32].

   Alla fine l'albero giunge nel suo luogo definitivo, ovvero nel parco
   pubblico Boston Common. L'evento della deposizione dell'albero attira
   annualmente circa 20 000 visitatori^[33], a cui si aggiungono le circa
   200 000 persone che assistono all'evento grazie alla diretta
   televisiva^[34].

   La decorazione dell'albero richiede poi l'impiego di molti uomini e
   centinaia di ore di lavoro. Per fare un esempio, nel 1998 furono necessari
   7 km di cavi elettrici per illuminare l'intera superficie
   dell'albero^[35], e nel 2006 furono utilizzati circa 8.000 bulbi
   luminosi^[36].

    L'albero della città di Chicago[modifica | modifica wikitesto]

   Il primo albero natalizio addobbato dalla municipalità di Chicago risale
   al 1917, anno in cui fu posto nel Grant Park. Era alto 11 metri.

   Da quell'anno e fino ai giorni nostri a Chicago viene annualmente decorato
   un grande albero natalizio.

   Particolarità dell'albero di Chicago era quello di essere composto da più
   alberi messi insieme. A titolo di esempio nel 2008 l'albero fu realizzato
   con 113 alberi ed era alto 26 metri circa. Il 2008 fu tuttavia l'ultimo
   anno in cui si assistette a questa bizzarra tradizione, in quanto dal 2009
   il Municipio di Chicago decise di utilizzare un singolo albero, al fine di
   risparmiare sugli alti costi di installazione ed addobbo registrati negli
   anni precedenti (circa 300.000$).

    L'albero della città di Los Angeles[modifica | modifica wikitesto]

   L'albero che annualmente viene addobbato a Los Angeles (California),
   chiamato Grove Christmas Tree, è un albero vivo di circa 30 metri di
   altezza che sul finire di novembre viene posizionato all'interno del
   centro commerciale The Grove^[37].

   La sua presenza a Los Angeles si attesta solo dal 2002, anno in cui il
   magnate Rick J. Caruso acquista il grande lotto terriero in cui poi
   sorgerà il centro commerciale The Grove. Tuttavia, la spettacolarità delle
   sue luci ha fatto sì che questo albero rivaleggi per bellezza con lo
   storico albero natalizio del Rockefeller Center di Manhattan a New
   York^[38]. Tradizionalmente, l'albero del The Grove proviene dalle foreste
   presente nel Nord della California.

   Ogni anno l'albero viene inaugurato con l'accensione delle luci, durante
   una solenne celebrazione accompagnata da un grande spettacolo. Negli anni,
   all'interno del centro commerciale The Grove, hanno offerto la loro
   performance attori del cinema e cantanti internazionali, tra cui i The
   Backstreet Boys^[39].

    L'albero della città di Milwaukee[modifica | modifica wikitesto]

   L'albero della città di Milwaukee è tradizionalmente posto di fronte al
   palazzo comunale. La tradizione è iniziata nel 1913 e continua ancora nel
   ventunesimo secolo.

   Come in molte altre città americane, non è insolito che l'albero venga
   annualmente donato da dei privati cittadini.

   Gli stessi cittadini di Milwaukee, inoltre, hanno richiesto la formazione
   di un team di specialisti addetti all'individuazione dell'albero natalizio
   per la città. Questi ultimi, devono obbligatoriamente scegliere un albero
   dello Stato del Colorado, che abbia un'altezza compresa tra i 10 e i 15
   metri e la cui cima sia facilmente raggiungibile con una gru^[40].

   Tradizione vuole che l'albero venga accesso durante una cerimonia alle ore
   17:15 in punto.

    L'albero della città di Washington[modifica | modifica wikitesto]

   Ogni anno, nelle immediate vicinanze della Casa Bianca a Washington, si
   addobba un grande albero conosciuto con il nome di National Christmas
   Tree. L'albero è addobbato in occasione delle festività natalizie sin dal
   1923.

   Ogni Presidente degli Stati Uniti, a partire da Franklin D. Roosevelt, ha
   tenuto un discorso durante la cerimonia di accensione delle luci
   dell'albero natalizio^[41].

    L'albero del Rockefeller Center a New York[modifica | modifica wikitesto]

   Lo stesso argomento in dettaglio: Albero di Natale del Rockefeller Center.

   L'albero di Rockefeller Center può essere inteso come il simbolo principe
   del Natale newyorkese.

   Ogni anno l'albero viene trasportato ed eretto a Manhattan verso la metà
   di Novembre. L'accensione delle luci si svolge durante una sontuosa
   cerimonia pubblica, e dal 1997 l'evento è onorato della diretta TV negli
   Stati Uniti. Tradizionalmente il tasto di accensione delle luci viene
   pigiato dal Sindaco di New York, accompagnato per l'occasione da ospiti di
   fama internazionale^[42]. Si stima che ogni anni circa 125 milioni di
   persone visitino l'albero di Rockefeller Center^[43].

   Tradizionalmente il grande pino utilizzato proviene dalle foreste
   norvegesi ed ha un'altezza compresa tra i 21 ed 30 metri^[44].

  Europa[modifica | modifica wikitesto]

    L’albero di Natale di Piazza San Pietro[modifica | modifica wikitesto]

   La tradizione dell’albero di Natale in piazza San Pietro è stata avviata
   nel 1982 per volere di Giovanni Paolo II, che quell’anno aveva ricevuto in
   dono un abete da un contadino polacco portato dall’uomo fino a Roma.

   Da allora è tradizione che ogni anno ogni regione europea porti in dono un
   gigantesco abete proveniente dai propri boschi per essere poi issato al
   centro della piazza, accanto al presepe anch’esso offerto ogni anno da una
   diversa località del mondo.

   In riferimento a questa usanza, oggi acquisita anche da alcune famiglie
   cristiane, di addobbare un albero nel periodo natalizio, la congregazione
   per il culto scrive: "A prescindere dalle sue origini storiche, l'albero
   di Natale è oggi un simbolo fortemente evocativo, assai diffuso negli
   ambienti cristiani; evoca sia l’albero della vita piantato al centro
   dell'Eden (cf. Gn 2, 9), sia l’albero della croce, e assume quindi un
   significato cristologico. Sotto l'albero si possono aggiungere dei "doni";
   tuttavia, tra i doni posti non dovrà mancare quello per i poveri: essi
   fanno parte di ogni famiglia cristiana".^[45]

   In piazza San Pietro l'albero e il presepe vengono solitamente inaugurati
   la sera del 7 dicembre, vigilia della festa dell’Immacolata Concezione, e
   spenti il giorno della solennità del battesimo del Signore, la domenica
   successiva alla festa dell’Epifania, che secondo il calendario liturgico
   conclude il tempo di Natale.

    L'albero della città di Londra[modifica | modifica wikitesto]

   [IMG]L'albero di Trafalgar Square nel 2011

   Nella capitale del Regno Unito l'albero natalizio è tradizionalmente
   posizionato a Trafalgar Square. Sin dal 1947 l'albero è donato ai
   cittadini britannici dagli abitanti di Oslo, in Norvegia^[46], come
   ringraziamento per l'aiuto ricevuto durante la seconda guerra mondiale.

   Dal giorno in cui viene eretto l'albero Trafalgar Square diviene per circa
   un mese il punto centrale di tutte le attività natalizie della capitale
   britannica.

   L'albero utilizzato è tradizionalmente un pino norvegese con un'età di
   circa 60 anni e un'altezza minima di 20 metri. Il pino è tagliato sul
   finire di novembre durante una cerimonia pubblica a cui partecipa anche
   l'ambasciatore britannico in Norvegia. L'albero raggiunge poi il Regno
   Unito a bordo di un battello. Una volta giunto nella capitale, l'albero è
   addobbato con ornamenti in stile norvegese, a cui si aggiungono 500 luci
   di colore bianco.

   Alla base dell'albero è poi posta una lastra, che recita le seguenti
   parole: "Questo albero è stato donato dalla città di Oslo, come gesto di
   gratitudine Norvegese nei confronti della gente di Londra, per
   l'assistenza ricevuta negli anni 1940-1945. Un albero è donato ogni anno
   dal 1947".

   L'albero è infine acceso durante una cerimonia pubblica il primo giovedì
   di Dicembre, a cui assistono centinaia di persone.^[47]

    L'albero della città di Bruxelles[modifica | modifica wikitesto]

   L'albero è tradizionalmente posto nella Grand Place della città, è alto
   all'incirca 20 metri e proviene dalle foreste delle Ardenne^[48].
   Dall'anno 2000, la piazza ospita anche i mercatini di Natale della
   capitale belga.^[49]

    L'Albero di Natale di Gubbio[modifica | modifica wikitesto]

   L'Albero di Natale di Gubbio è il più grande del mondo e viene realizzato
   sul Monte Ingino, dominante la cittadina umbra. Non si tratta di un vero
   albero, bensì del disegno colossale di un albero di Natale realizzato con
   centinaia di sorgenti luminose, che lo rendono visibile in lontananza da
   Gubbio.

Galleria di immagini[modifica | modifica wikitesto]

     * Albero di Natale in piazza Duomo a Milano nel 2019
       Albero di Natale in piazza Duomo a Milano nel 2019
     * Albero di Natale in piazza San Pietro in Vaticano nel 2007
       Albero di Natale in piazza San Pietro in Vaticano nel 2007
     * Albero di Natale a Lisbona nel 2005
       Albero di Natale a Lisbona nel 2005
     * Albero di Natale in Potsdamer Platz a Berlino nel 2005
       Albero di Natale in Potsdamer Platz a Berlino nel 2005
     * Albero di Natale a Rio de Janeiro
       Albero di Natale a Rio de Janeiro
     * Albero di Natale in piazza Puerta del Sol a Madrid
       Albero di Natale in piazza Puerta del Sol a Madrid
     * Un piccolo albero di Natale sulla stazione spaziale Mir nel 1997,
       insieme ai cosmonauti russi Pavel Vinogradov e Anatoly Solovyev
       Un piccolo albero di Natale sulla stazione spaziale Mir nel 1997,
       insieme ai cosmonauti russi Pavel Vinogradov e Anatoly Solovyev
     * Albero di Natale nella Piazza Rossa a Mosca (Russia)
       Albero di Natale nella Piazza Rossa a Mosca (Russia)
     * Albero di Natale al Santa Park (villaggio di Babbo Natale) a
       Rovaniemi, in Lapponia (Finlandia)
       Albero di Natale al Santa Park (villaggio di Babbo Natale) a
       Rovaniemi, in Lapponia (Finlandia)
     * Albero di Natale in Trafalgar Square a Londra
       Albero di Natale in Trafalgar Square a Londra
     * Albero di Natale presso la Casa Bianca a Washington nel 2007
       Albero di Natale presso la Casa Bianca a Washington nel 2007
     * Albero di Natale nella galleria Vittorio Emanuele II a Milano nel 2021
       Albero di Natale nella galleria Vittorio Emanuele II a Milano nel 2021
     * Albero di Natale della Stazione Centrale di Milano
       Albero di Natale della Stazione Centrale di Milano

Note[modifica | modifica wikitesto]

    1. ^ ^a ^b Andrea Aversa, Perché si fa l'albero di Natale, significato e
       tradizione dell'abete più amato di sempre, su L'Unità, 7 dicembre
       2023. URL consultato il 10 dicembre 2023.
    2. ^ (IT) albero² in Vocabolario, su Treccani. URL consultato il 2 luglio
       2023.
    3. ^ (IT) 5 simboli natalizi e il loro significato, su Eroica Fenice. URL
       consultato il 2 luglio 2023.
    4. ^ (EN) Penny Travers, The history of the Christmas tree, su ABC News
       (Australia), 19 dicembre 2016. URL consultato il 13 agosto 2022.
    5. ^ (IT) Cosa c’entra Gesù con l’Albero di Natale? Molto più di quello
       che immaginiamo, su La Luce di Maria, 8 dicembre 2021. URL consultato
       il 13 agosto 2022.
    6. ^ (IT) San Bonifacio e la storia dell’Albero di Natale, su Acistampa,
       28 dicembre 2017. URL consultato il 13 agosto 2022.
    7. ^ (EN) Calvin Reyes, Most Popular Christmas Trees, su vingli.com, 23
       febbraio 2017. URL consultato l'11 agosto 2021.
    8. ^ Mircea– “Axis Mundi”, in di storia delle religioni, Torino,
       Boringhieri
    9. ^ Matteo Liberti, Chi l'ha inventato? L'albero di Natale, in Focus
       storia, gennaio 2020, n. 159, p. 12.
   10. ^ ^a ^b ^c Perché ogni anno facciamo l'albero di Natale? Ecco da dove
       nasce questa tradizione, su La Stampa, 4 dicembre 2018. URL consultato
       il 24 dicembre 2023.
   11. ^ (IT) San Bonifacio e la storia dell’Albero di Natale, su Acistampa,
       28 dicembre 2017. URL consultato il 13 agosto 2022.
   12. ^ Luciano Pelliccioni di Poli, L'albero di Natale ed altri miti
       arborei, Libri del Graal, Libreria romana, 1993, pp. 11-12.
   13. ^ Cfr. voce ”Albero" in Edouard Urech, Dizionario dei simboli
       cristiani, edizioni Arkeios, 1972.
   14. ^ Gn 2.9, su La Parola - La Sacra Bibbia in italiano in Internet.
   15. ^ Pascale Marson, Conoscere le religioni e le loro feste, Ed. Paoline,
       2001, pp. 80-81.
   16. ^ Jacopo da Varazze, L'invenzione della Croce in Leggenda Aurea, trad.
       it., libreria Editrice Fiorentina, Firenze, 1990, vol. 1, p. 360 ss.)
   17. ^ Alfredo Cattabiani, Florari. Miti, leggende e simboli di fiori e
       piante, Mondadori, Milano, 1996, pp. 303 ss.
   18. ^ Claudio Bonvecchio, Filosofia del Natale. L'itinerario di un
       simbolo, edizioni Albo Versorio, Milano, 2014, p. 45.
   19. ^ Amelung, Friedrich Verfasser, Geschichte der Revaler
       Schwarzenhäupter ein Beitrag zur Geschichte des deutschen Kaufmanns im
       Osten, Wassermann, 1930, OCLC 1070790886. URL consultato il 21
       dicembre 2022.
   20. ^ (EN) Shall we abandon the Christmas Tree?, su sundaytimes.lk.
   21. ^ (EN) Tallinn's Christmas tree — the oldest Christmas tree in
       Europe?, su visitestonia.com.
   22. ^ O Tannenbaum, su bazonline.ch. URL consultato il 21 dicembre 2016.
   23. ^ ^a ^b Albero di Natale ex pagano, su La Stampa, 18 dicembre 2009.
       URL consultato il 25 dicembre 2023.
   24. ^ Storia, su diocesi.milano.it. URL consultato il 7 gennaio 2014
       (archiviato dall'url originale l'11 dicembre 2003).
   25. ^ A New York un ingegnere accende le prime luci elettriche su un
       albero di Natale, su la Repubblica, 22 dicembre 2021. URL consultato
       il 25 dicembre 2023.
   26. ^ A chi è venuta l'idea delle lucine natalizie?, su Agi. URL
       consultato il 25 dicembre 2023.
   27. ^ (EN) Off to the Farm for a Christmas Tree, su nytimes.com, 2
       dicembre 1990. URL consultato il 7 marzo 2021.
   28. ^ National Christmas Tree Association, Real Christmas Trees are a
       Benefit to the Environment.
   29. ^ Oh, Christmas Tree!, su archive.boston.com.
   30. ^ (EN) Jack Julian, Here's the breakdown of the Christmas tree for
       Boston costs, su cbc.ca, 15 novembre 2016. URL consultato il 7 marzo
       2021.
   31. ^ Dalla Nuova Scozia con amore: l'albero di Boston inizia il suo
       viaggio, su boston.com.
   32. ^ L'arrivo a Boston dell'albero di Natale 2017, su bostoncentral.com.
   33. ^ 2014 Boston Tree Location A First - Government of Nova Scotia,
       Canada, su novascotia.ca.
   34. ^ L'abbattimento dell'albero natalizio per la città di Boston, su
       cbc.ca.
   35. ^ Boston's Prudential Christmas Tree Has A History Of Its Own, su
       prnewswire.com, 3 dicembre 1998. URL consultato il 7 marzo 2021
       (archiviato dall'url originale il 7 novembre 2017).
   36. ^ L'albero del ringraziamento, su southshorenow.ca (archiviato
       dall'url originale il 2 gennaio 2015).
   37. ^ Los Angeles Times, su latimes.com.
   38. ^ Gli alberi natalizi più alti in America, su nbcnews.com.
   39. ^ Phillip Phillips at The Grove’s Tenth Annual tree Lighting – Phillip
       Phillips Online, su phillphill.com (archiviato dall'url originale il
       12 novembre 2013).
   40. ^ La ricerca della città per l'albero natalizio (PDF), su
       city.milwaukee.gov.
   41. ^ (EN) David Domke e Kevin Coe, The God Strategy: How Religion Became
       a Political Weapon in America, p. 89.
   42. ^ A Christmas Tree That Manhattan’s Can Look Up To, su nytimes.com.
   43. ^ La storia dell'albero natalizio di Rockfeller Center: una tradizione
       delle festività a New York, su 6sqft.com.
   44. ^ Domande e risposte sull'albero natalizio di New York, su
       thetreenyc.org.
   45. ^ Si veda il punto 109 di questo documento redatto nel 2002 dalla
       congregazione per il culto divino e la disciplina dei sacramenti., su
       vatican.va.
   46. ^ Margaret Baker, Discovering Christmas Customs and Folklore: A Guide
       to Seasonal Rites, Shire Publications, 1992, ISBN 978-0-7478-0175-7.
   47. ^ Hannah Strange, The Trafalgar Christmas Tree ^[collegamento
       interrotto], in The Times.
   48. ^ Abstract Christmas tree sparks protests in Brussels, su bbc.com, BBC
       News.
   49. ^ (EN) Paul Waldie, Brussels’ modern-art Christmas ‘tree’ triggers
       outcry, tensions, petition [Proteste in Belgio contro l'installazione
       dell'albero natalizio artificiale], su theglobeandmail.com, 14
       dicembre 2012.

Voci correlate[modifica | modifica wikitesto]

     * Albero di Natale in alluminio
     * Chichilaki

Altri progetti[modifica | modifica wikitesto]

     * Collabora a Wikiquote Wikiquote contiene citazioni sull'albero di
       Natale
     * Collabora a Wikimedia Commons Wikimedia Commons contiene immagini o
       altri file sull'albero di Natale

Collegamenti esterni[modifica | modifica wikitesto]

     * * (EN) Christmas tree, su Enciclopedia Britannica, Encyclopædia
       Britannica, Inc. Modifica su Wikidata

   V · D · M         
   Il Natale e il periodo natalizio
                              Immacolata Concezione · Festa                   
                     Avvento  di santa Lucia · Domenica                       
                              Gaudete · Vigilia di Natale                     
   Periodo natalizio          Giorno di Natale · Giorno di    
                     Tempo di Santo Stefano · Boxing Day ·    
                     Natale   Dodici Giorni · Capodanno ·     
                              Epifania · Giorno di San        
                              Canuto · Yule · Candelora       
                     Gesù · Nascita di Gesù · Immacolata      
   Religione         Concezione · Santa Lucia · San Nicola ·  
                     Magi · Stella di Betlemme · Tempo di     
                     Natale                                   
                     Æbleskiver · Agnolini · Bastoncini di    
                     zucchero · Bejgli · Bethmännchen ·       
                     Biscotto natalizio · Brenten ·           
                     Buccellati · Buccellato · Capitone ·     
                     Cappelletti · Cartellate · Casetta di    
                     pan di zenzero · Certosino · Champagne · 
                     Christmas cake · Christmas pudding ·     
                     Cornetti alla vaniglia · Cosi duci ·     
                     Cozonac · Eggnog · Hallaca ·             
                     Joulutorttu · Kerststol · Lebkuchen ·    
   Gastronomia       Lussekatt · Mandorlato · Marzapane ·     
                     Milanesini · Mince pie · Mustaccioli ·   
                     Mustazzoleddus · Mustazzoli · Opłatek ·  
                     Pandolce · Pandoro · Panettone ·         
                     Panforte · Panone · Parrozzo · Pettole · 
                     Prosciutto di Natale · Purceddhruzzi ·   
                     Purcidd' · Raffiuoli · Roccocò ·         
                     Rosolli · Speculoos · Spongata ·         
                     Stollen · Struffoli · Supa barbetta ·    Albero di
                     Susamielli · Szaloncukor · Tortelli di   NataleAlbero di
                     zucca · Tortellini · Torrone ·           Natale
                     Tronchetto · Vánočka · Zampone           
                     Mercatino di Natale · Presepe · Presepe  
                     vivente · Albero di Natale · Luci        
                     natalizie · Ceppo di Natale · Calendario 
                     dell'avvento · Corona d'Avvento ·        
                     Piramide natalizia · Strenna · Cantori   
                     della Stella · Cartolina natalizia ·     
                     Vetrina natalizia · Tió de Nadal ·       
                     Posadas · Kindelwiegen · Wassailing ·    
                     Mari Lwyd · 'Ndocciata · Zuccu ·         
                     Vertep · Midwinterhoorn · Junkanoo ·     
   Tradizioni        Babbo Natale · Befana · Bambino Gesù ·   
                     Christkind · Compagni di San Nicola ·    
                     Father Christmas · Hans Trapp · Jack     
                     Frost · Jólasveinar · Kallikantzaroi ·   
                     Klöckeln · Knecht Ruprecht · Krampus ·   
                     Nisser · Mikulás · Moș Gerilă · Nonno    
                     Gelo · Olentzero · Perchta · Père        
                     Fouettard · Pupazzo di neve ·            
                     Silvesterkläuse · Sneguročka ·           
                     Sinterklaas · Zwarte Piet · Capra di     
                     Natale · Calza di Natale ·               
                     Schiaccianoci · Parol                    
                     Australia · Austria · Canada ·           
                     Danimarca · Filippine · Finlandia ·      
                     Francia · Germania · Grecia · Islanda ·  
   Natale per Stato  Italia · Messico · Norvegia · Paesi      
                     Bassi · Polonia · Portogallo · Regno     
                     Unito · Romania · Russia · Spagna ·      
                     Stati Uniti d'America · Svezia ·         
                     Svizzera · Ungheria                      
   [IMG] Natale nell'arte e nei media [IMG]

   Controllo di Thesaurus BNCF 17865 · LCCN (EN) sh85025322 · GND             
   autorità     (DE) 4065076-5 · BNF (FR) cb119399840 (data) · J9U            
                (EN, HE) 987007286327205171                                   

   [IMG] Portale Cristianesimo
   [IMG] Portale Festività
   Estratto da
   "https://it.wikipedia.org/w/index.php?title=Albero_di_Natale&oldid=137138499"
   Categoria:
     * Decorazioni di Natale
   Categorie nascoste:
     * Pagine con collegamenti non funzionanti
     * Informazioni senza fonte
     * P1417 letta da Wikidata
     * Voci con codice Thesaurus BNCF
     * Voci con codice LCCN
     * Voci con codice GND
     * Voci con codice BNF
     * Voci con codice J9U
     * Voci non biografiche con codici di controllo di autorità

Menu di navigazione

  Strumenti personali

     * Accesso non effettuato
     * discussioni
     * contributi
     * registrati
     * entra

  Namespace

     * Voce
     * Discussione
   [ ] italiano

  Visite

     * Leggi
     * Modifica
     * Modifica wikitesto
     * Cronologia
   [ ] Altro

  Ricerca

   _____________________ [ Ricerca ] [ Vai ]
   Visita la pagina principale

  Navigazione

     * Pagina principale
     * Ultime modifiche
     * Una voce a caso
     * Nelle vicinanze
     * Vetrina
     * Aiuto
     * Sportello informazioni

  Comunità

     * Portale Comunità
     * Bar
     * Il Wikipediano
     * Fai una donazione
     * Contatti

  Strumenti

     * Puntano qui
     * Modifiche correlate
     * Pagine speciali
     * Link permanente
     * Informazioni pagina
     * Cita questa voce
     * Ottieni URL breve
     * Elemento Wikidata

  Stampa/esporta

     * Crea un libro
     * Scarica come PDF
     * Versione stampabile

  In altri progetti

     * Wikimedia Commons
     * Wikiquote

  In altre lingue

     * Afrikaans
     * Alemannisch
     * Aragonés
     * Ænglisc
     * العربية
     * مصرى
     * Atikamekw
     * Azərbaycanca
     * Boarisch
     * Žemaitėška
     * Беларуская
     * Български
     * Banjar
     * বাংলা
     * Brezhoneg
     * Català
     * Čeština
     * Kaszëbsczi
     * Чӑвашла
     * Cymraeg
     * Dansk
     * Deutsch
     * Ελληνικά
     * English
     * Esperanto
     * Español
     * Eesti
     * Euskara
     * فارسی
     * Suomi
     * Føroyskt
     * Français
     * Arpetan
     * Nordfriisk
     * Frysk
     * Gaeilge
     * Galego
     * Avañe'ẽ
     * עברית
     * हिन्दी
     * Hrvatski
     * Magyar
     * Հայերեն
     * Արեւմտահայերէն
     * Interlingua
     * Bahasa Indonesia
     * Íslenska
     * 日本語
     * Jawa
     * ქართული
     * Taqbaylit
     * Қазақша
     * ಕನ್ನಡ
     * 한국어
     * Ripoarisch
     * Latina
     * Lëtzebuergesch
     * Lombard
     * Lietuvių
     * Latviešu
     * Malagasy
     * Македонски
     * Монгол
     * ဘာသာ မန်
     * मराठी
     * Bahasa Melayu
     * Nedersaksies
     * Nederlands
     * Norsk nynorsk
     * Norsk bokmål
     * Occitan
     * ଓଡ଼ିଆ
     * Polski
     * Português
     * Română
     * Русский
     * Davvisámegiella
     * Srpskohrvatski / српскохрватски
     * Simple English
     * Slovenčina
     * Slovenščina
     * Shqip
     * Српски / srpski
     * Svenska
     * Kiswahili
     * Ślůnski
     * தமிழ்
     * తెలుగు
     * ไทย
     * ትግርኛ
     * Tagalog
     * Türkçe
     * Українська
     * اردو
     * Vèneto
     * Vepsän kel’
     * Tiếng Việt
     * Walon
     * 吴语
     * ייִדיש
     * 中文
     * 粵語
   Modifica collegamenti
     * Questa pagina è stata modificata per l'ultima volta il 1 gen 2024 alle
       16:42.
     * Il testo è disponibile secondo la licenza Creative Commons
       Attribuzione-Condividi allo stesso modo; possono applicarsi condizioni
       ulteriori. Vedi le condizioni d'uso per i dettagli.
     * Informativa sulla privacy
     * Informazioni su Wikipedia
     * Avvertenze
     * Codice di condotta
     * Sviluppatori
     * Statistiche
     * Dichiarazione sui cookie
     * Versione mobile
     * Wikimedia Foundation
     * Powered by MediaWiki
