   Link: canonical
   Link: shortlink
   Link: amphtml
   Chi Siamo Screenweek.it Cineguru Programmazione
   Seguici su:    
   [IMG]
     * Cinema
       NewsAttualitàPoster & ImmaginiTrailer &
       VideoCinecomicCastingRecensioniFestivalOscar & Premi
     * SerieTV
       NewsRecensioni
     * ScreenWEEK Originals
       The Doc(Manhattan) is inFantaDocAnimAzione
     * Box Office
       ItaliaMondialeUsa
     * Rubriche
       Homevideo & DigitalIntervisteVideogames
     * Fumetti e Cinema
       Roberto RecchioniSimple & MadamaScreenweek Variant Poster
   Gli Alberi di Natale più iconici del cinema e della tv

             Gli Alberi di Natale più iconici del cinema e della tv

   8 Dicembre 2020 • Di Andrea Suatoni
   [IMG] [IMG]
   CINEMA , SERIETV

   Come da tradizione, l’8 Dicembre segna nel nostro paese l’inizio ufficiale
   delle festività natalizie; una delle cose che si fa coincidere con questa
   data è solitamente il “rituale” di addobbare l’Albero di Natale, simbolo
   vero e proprio dell’arrivo del Natale.
   In ogni film che si rispetti che celebra il Natale (a anche solo che lo
   nomini!) è praticamente d’obbligo inserire un Albero di Natale degno di
   questo nome; nella storia del cinema sono moltissimi gli Alberi
   protagonisti di scene evocative della magia del Natale, o che magari sono
   diventate invece dei piccoli cult perché legati a particolari colpi di
   scena o sequenze: ecco, in occasione dell’8 Dicembre, 8 dei più iconici
   Alberi di Natale tratti da altrettanti celebri film!

  UN NATALE DA CHARLIE BROWN

   Lo spoglio Albero di Natale che compare in Un Natale da Charlie Brown,
   speciale con protagonisti i Peanuts datato 1965, è il simbolo della
   depressione – costante – di Charlie Brown, stavolta in versione feste
   natalizie. Chiamato a fare il regista della recita natalizia, Charlie
   Brown sceglie un Albero che viene bocciato da tutti i suoi amici; i
   Peanuts dimostrano però poi che bastano solo un po’ di amore e di cura per
   rendere grandioso qualcosa di precedentemente insignificante.

  GREMLINS

   Iconica anche la scena che coinvolge un Albero di Natale in Gremlins: nel
   film, un ragazzo, Billy, riceve in dono per Natale un gremlin, un
   “animaletto domestico” fin troppo impegnativo che finisce per diventare (o
   meglio, “creare”) un vero e proprio pericolo sia per lui che per la sua
   famiglia. Quando la madre di Billy si trova circondata da una piccola
   banda di gremlins ostili, riesce a disfarsi di tutti tranne che di quello
   rimasto nascosto nell’Albero di Natale. Nella scena dell’attacco, sembra
   che sia proprio l’Albero stesso ad attaccare la donna, salvata infine solo
   dall’intervento di suo figlio.

  MAMMA HO PERSO L’AEREO: MI SONO SMARRITO A NEW YORK

   La saga di Mamma ho Perso l’Aereo è un’altra costante del Natale ormai da
   moltissimo tempo: proprio quest’anno Macaulay Culkin in effetti ha
   compiuto ben (!) 40 anni. Nel secondo capitolo della saga, fa la sua
   figura un Albero di Natale a sua volta iconico anche nella vita reale: si
   tratta di quello che ogni anno viene esposto a New York al Rockfeller
   Center, alto quasi 25 metri.
   Il Rockfeller Tree è uno dei principali simboli del Natale newyorkese, ed
   in effetti compare in un numero altissimo di film e serie tv: le scene di
   Mamma ho Perso l’Aereo 2 però riescono forse a catturarne meglio lo
   spirito tramite il giovane Kevin, per il quale assume connotati
   profondamente simbolici.

  C’E’ POSTA PER TE

   In C’è Posta Per Te, c’è una scena in cui Kathleen (Meg Ryan) addobba
   l’Albero di Natale ripensando a sua madre (e alle canzoni di Joni
   Mitchell) in un momento molto toccante del film. L’Albero di Kathleen di
   per se non è particolarmente importante, ma porta in scena uno degli
   aspetti più malinconici del Natale e di ogni altra festa a cadenza
   ciclica: quel momento in cui la mente ci porta a pensare a tutte le
   persone con cui abbiamo trascorso i Natali passati e, per un motivo o per
   l’altro, non sono più con noi.

  HARRY POTTER E LA PIETRA FILOSOFALE

   Il primo Natale ad Hogwarts è sicuramente il più speciale per Harry Potter
   e per i fan del Wizarding World: le opulente decorazioni della sala
   comune, l’enorme Albero tagliato da Hagrid nella foresta vicina, gli
   addobbi posizionati tramite la magia: la tradizionale “Magia del Natale”
   assume qui una prospettiva completamente diversa. Si tratta inoltre del
   primo vero Natale per Harry, stupito dall’aver ricevuto “addirittura” dei
   regali.

  DOWNTON ABBEY

   L’enorme albero nella sala centrale di Downton Abbey è un simbolo iconico
   degli speciali e degli episodi natalizi dello show: enorme ed opulento,
   l’usanza di addobbare al centro del Grand Saloon un Albero di Natale
   “fuori misura” è in realtà una vera tradizione dei possessori
   dell’Highclere Castle, il luogo (ribattezzato per la fiction appunto
   Downton Abbey) in cui la serie veniva girata.
   Ancora oggi, la Contessa di Carvarvon, attuale proprietaria di Highclere,
   adorna il Grand Saloon con un Albero di Natale enorme e riccamente
   addobbato, che richiede ore ed ore di preparazione per essere ultimato.

  POLAR EXPRESS

   Entrato a far parte del Guinnes dei Primati come il primo film creato in
   CGI utilizzando la tecnica della performance capture, Polar Express
   presenta una scena il cui vero protagonista è un Albero di Natale: il
   giovane protagonista della pellicola finisce per credere in Babbo Natale
   proprio in una enorme piazza al cui centro svetta un altissimo abete,
   usato anche come uno dei principali simboli del film e sfruttato a livello
   visivo più e più volte nella pellicola.

   BONUS: SPELACCHIO

   IFrame

   Infine, impossibile non citare anche Spelacchio, lo “sfortunato” Albero di
   Natale che divenne famoso nel 2017 dopo essere durato solamente poche
   settimane al centro di Piazza Venezia a Roma. Rinominato “Spelacchio” a
   causa della sua natura non proprio florida, l’enorme abete rosso perì di
   stenti prima di raggiungere il 25 Dicembre, dando il via ad una vera e
   propria ondata di meme: Netflix non si lasciò sfuggire l’occasione
   pubblicitaria, e l’anno successivo si offrì di allestire un nuovo Albero
   di Natale in Piazza Venezia al posto del Comune di Roma. Spelacchio, ormai
   il nome ufficiale adottato per ogni Albero che ha transitato negli ultimi
   anni nella Piazza di Roma, diventò protagonista di un piccolo corto
   ironico, con Pino Insegno a fornirgli la parola: eccolo riportato per
   intero nel video soprastante!

   albero di natalecosa vedere nataleDownton Abbeyfilm albero di natalefilm
   babbo natalefilm nataleMamma ho perso l'aereonatale streamingserie natale
   L'annuncio si chiuderà tra pochi secondi
   CHIUDI 
   L'annuncio si chiuderà tra pochi secondi
   CHIUDI 
   _____________________ [ Submit ]
