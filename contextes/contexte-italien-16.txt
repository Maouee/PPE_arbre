     * Contatti

Riconoscere gli alberi

   riconoscere alberi Ti piacerebbe sapere il nome degli alberi? 

   L’albero è un essere vivente e, proprio come noi, nasce, cresce, si nutre,
   si riproduce, si ammala, invecchia, muore.
   Appartiene al regno dei vegetali, insieme alle erbe e agli arbusti.
   Ogni albero ha un fusto legnoso, un sistema di radici, rami, foglie e
   produce fiori, frutti, semi. Ma esistono moltissime specie di alberi che ,
   così come le specie degli animali, si differenziano dalle altre in
   moltissime caratteristiche: la forma della foglia, il colore della
   corteccia, la sagoma, il portamento…
   Inoltre ogni specie di albero produce un seme e un frutto diverso da tutti
   gli altri…

   Sai come riconoscere un albero da un altro?
   Per imparare il loro nome e cognome, puoi costruire la carta d’identità
   del tuo albero.

   Primo passo: la foglia
--

   Secondo passo: l’ impronta della corteccia
   La corteccia è la “pelle” dell’albero.
   Come noi esseri umani abbiamo pelli diverse di colore, lisce, rugose,
   giovani, invecchiate..… gli alberi hanno cortecce molto diverse.
   Appoggia un foglio al tronco dell’albero che stai osservando, con un
   pastello a cera tenuto “sdraiato” strofina ora il foglio, cercando di non
   muoverlo.
   Apparirà l’impronta della corteccia, unica e diversa per ogni albero, a
   seconda della specie, dell’età, di ciò che gli è successo durante la sua
   vita…( con ferite, cicatrici…)

   Terzo passo: la sua sagoma
   Ora osserva l’albero nella sua interezza. La sua forma cosa ti ricorda?
   Fai un disegno.

--
   Vedo gemme, semi, fiori, frutti?
   Raccogli un esemplare di gemme, fiori o frutti se ne ha attaccati ai rami.
   Ogni tipo di albero produce gemme, fiori, semi e frutti diversi da tutti
   gli altri tipi!
   Attenzione se raccogli da per terra: a volte il vento e gli animali
   spostano e trasportano, quindi potrebbe anche non essere parte del tuo
   albero!
   Ora prova abbinare ai tuoi reperti e disegni questa scheda d’osservazione:

--
   Scarica la scheda

   La carta d’identità del tuo albero è pronta!
   Prova ora a cercare il suo nome su qualche manuale che parla di alberi.
   E’ facile, basta confrontare la foglia e le tue osservazioni con le
   immagini e le descrizioni che leggi.
   Attento però anche ai particolari, alcuni alberi si assomigliano (come per
   gli animali, per esempio le bisce e i serpenti, le rane e i rospi…).

   Osserva il tuo albero nel passare delle stagioni, cambierà aspetto
   moltissimo!

