   secondo le linee guida sull'uso delle fonti. Segui i suggerimenti del
   progetto di riferimento.
   [220px-Grand_Turk%2803%29.jpg] una fregata armata a tre alberi, Grand
   Turk

   Viene definito albero un palo verticale impiegato per il sostegno delle
   vele in una nave e in qualsiasi altro mezzo di trasporto a propulsione
   velica. Imbarcazioni più grandi possono armare alberi diversi per
   numero, dimensione e configurazione delle vele. Alberi con altre
   funzioni sono utilizzati anche sulle navi a propulsione meccanica.
--
Storia[modifica | modifica wikitesto]

   Fino al XX secolo gli alberi di un veliero erano realizzati in legno.
   Inizialmente realizzati con singoli tronchi, con il crescere delle
   dimensioni dei velieri gli alberi furono realizzati assemblando più
   fusti insieme.

   Gli alberi attrezzati per vele quadre sono formati da tre parti: fuso
   maggiore, albero di gabbia e alberetto (dal basso verso l'alto).
   Nei velieri a tre o più alberi, quello a poppa, se non è a vele quadre,
   prende anche il nome di palo, che si ritrova anche nella denominazione
   di vari tipi di antichi bastimenti a vela (es. Brigantino a palo).
   L'albero inclinato a prua è il bompresso.

   A seconda della sua posizione assume diverso nome:
     * albero di maestra, l'albero principale, l'albero più alto o, nel
       caso di golette con alberi di uguale altezza, l'albero poppiero;
     * albero di mezzana, l'albero situato a poppavia dell'albero di
       maestra;
     * albero di trinchetto, l'albero situato a proravia dell'albero di
       maestra.

   Gli alberi dei moderni velieri sono forniti sulla faccia poppiera di
   una canaletta che serve per ospitare l'inferitura della randa, che può
   essere costituita da una ralinga o da una serie di garrocci cuciti
   sulla ralinga.
   L'albero è tenuto in posizione verticale dalle manovre dormienti dette
   sartie (quelle laterali), strallo (quella prodiera), paterazzo (quella
   poppiera).
   A seconda delle dimensioni dell'imbarcazione e quindi dell'albero si
   possono avere uno o più ordini di crocette, che servono per distanziare
   le sartie dall'albero e quindi per distribuire meglio le tensioni a cui
   vengono sottoposte.
   Ad una certa altezza dalla coperta, sulla faccia poppiera dell'albero
   si articola, attraverso la trozza, il boma, un'asta di dimensioni
   consone a quelle dell'albero che serve per poter distendere e bordare
   la base della randa.
   Alcune imbarcazioni sono armate con un albero appoggiato in coperta, in
   tal caso l'albero è fornito di una mastra che va ad inserirsi sulla
   scassa dell'albero (la sua sede sulla coperta).
   Altre imbarcazioni sono equipaggiate con alberi "passanti", che cioè
   attraverso la coperta si appoggiano sul fondo dell'imbarcazione
   (sentina).
   In alcuni casi all'interno dell'albero passano manovre correnti: le
   drizze. Esse sono rinviate su pulegge poste in testa d'albero e servono
   per issare le vele.
   La parte superiore dell'albero si chiama "formaggetta" e può ospitare
   la luce di fonda, la stazione del vento e le eventuali antenne per VHF,
   GPS etc.

   Anticamente la parte superiore dell'albero era detta colombiere.
   L'estremità inferiore maschio o miccia. In cima all'albero era
   collocata una piattaforma, detta coffa, dotata di un'apertura chiamata
   buco del gatto, che consentiva il passaggio degli uomini
--
   Anche se nel XIX secolo le navi a vela furono sostituite dalle navi a
   motore, si è continuato a progettare e costruire imbarcazioni a vela
   per la crociera e lo sport. Nel 1930 alberi in alluminio furono
   introdotti nei grandi J-class della Coppa America.
   L'alluminio è considerato più vantaggioso del legno nella realizzazione
   di alberi essendo più robusto e resistente alle rotture anche se più
   leggero.
   Inoltre, un albero di alluminio può essere realizzato per l'intera
   lunghezza con un'unica estrusione.

   Dopo la seconda guerra mondiale, gli alberi di alluminio divennero
   comuni anche sulle piccole derive e sugli yacht da crociera.
   Imbarcazioni con prestazioni più elevate iniziarono ad utilizzare
   alberi affusolati, ottenuti rimuovendo una sezione triangolare di
   alluminio per la lunghezza dell'albero e richiudendo poi l'apertura.
   Dalla metà degli anni '90, nelle imbarcazioni da regata fu introdotto
   l'uso delle fibre di carbonio e altri materiali compositi per costruire
   alberi dotati di una ancora maggiore resistenza in rapporto al peso. La
   riduzione del peso in alto, che nel caso di grandi imbarcazioni può
   essere dell'ordine di centinaia di chili, comporta una riduzione dello
   sbandamento e del beccheggio. Inoltre gli alberi in fibra di carbonio
   possono essere realizzati con profili aerodinamici che rispondano a più
   precisi requisiti di progettazione.

   Gli alberi moderni costituiscono il bordo principale del profilo alare
   della vela e tendono ad avere una sezione trasversale a forma di goccia
   allungata. Sui più piccoli yacht e catamarani da regata, l'albero ruota
   all'angolo ottimale per il profilo alare della vela. Se l'albero ha una
   sezione lunga e sottile e compone una zona significativa del profilo
   alare, esso è denominato albero alare; le barche che usano questo
   profilo hanno una superficie velica minore per compensare la superficie
   alare dell'albero.

Altri progetti[modifica | modifica wikitesto]
--

     * Collabora a Wikimedia Commons Wikimedia Commons contiene immagini o
       altri file su albero

Collegamenti esterni[modifica | modifica wikitesto]
